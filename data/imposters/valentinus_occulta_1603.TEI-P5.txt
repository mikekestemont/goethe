

DE OCCVLTA PHI-
LOSOPHIA.
Oder
Von der heim-
lichen Wundergeburt der ſie-
ben Planeten vnd Metallen/ Fratris
Baſilij Valentini, Benedicter Ordens/
neben einer Taffel der gantzen
Philoſophiſchen
Weißheit.
Jtzo gantz newe außgangen/ vnd
in Druck verfertiget
Durch
Johan Thoͤlden Heſſum.

Jn vorlegung
Jacob Apels Buch: im Jahr
1603.



Dem Ehrwir-
digen/ Ehrnveſten/ vnd Wol-
gelarten/ Herrn George Schwalben-
bergk/ des Thumſtiffts zu S. Peter zu
Fritzlar in Heſſen Cantori vnd
Canonico, meinem groß-
guͤnſtigen Herrn vnd
Freund.
EHrwirdiger/ Ehrnveſter
vnd Wolgelarter Großguͤn-
ſtiger Herr vnd Freund/ es
haben die Alten vor vnſer zeit
geſchrieben/ das man verſten-
digen vnnd vielerfahrnen
Maͤnnern/ ſo deutliche eigentliche erklerung
vnd anzeigung nicht vorgeben/ noch zu ler-
nen auffſchreiben darff/ die ſolches ohne das
durch langwirige experientz/ muͤhe vnd koſten
vielfaltig erlernet vnd ergruͤndet/ als den jeni-
gen/ ſo noch in keiner ſache geuͤbet noch erfa-
ren/ viel weniger dem meiſten theil kundbar.
A ijWann

Vorrede.
Wann ich dann einen Tractatum von
dem groſſen Stein der Vhralten/ Fratris
Baſilij Valentini, Benedicter Ordens/ vff
vieler guter vnd vornehmer Leute begehren/
in Druck befordert/ welches Churfuͤrſtlicher
Gnaden zu Brandenburgk/ ſampt dero
hochloͤblichem vielgeliebten Gemahl ich vn-
terthenigſt in ſchutz offcriret vnd dediciret,
vnd dann auſſerhalb deſſen darbey noch ein
ſonderlich Libell befunden worden/ De oc-
culta Philoſophia, oder von der Wunder-
geburt der ſieben Planeten/ nach Philoſo-
phiſcher vnd Poetiſcher art vorgeſchrieben/
Jch abermalich angelanget/ diß kurtze Libell
gleicher geſtalt ans liecht zu befoͤrdern. Wañ
ich dann ſolchen guten Leuten zu willfahren/
vff anhalten mich endlich bewegen laſſen/ vñ
dann E. E. ohn anhoͤrendes rhums nicht al-
lein alle Philoſophiſche Kuͤnſte durch lang-
wirige Experientz/ koſten vnd muͤhe/ trefflich
befoͤrdert/ ſondern vnter die zahl der Philo-
ſophen/ ſo aus dem grunde der Natur das jh-
rige zu defendiren wiſſen/ ſelbſten moͤgen ge-
zalt werden. Als hab ich nicht vnterlaſſen
wollen/ dieſes kurtze buͤchlein E. E. als einem/
der

Vorrede.
der in deme mehr mit verſtand/ als ein gemei-
ner/ dem ſolche Secreta verborgen/ zuſchrei-
ben/ vnd vnter derſelben Nahmen publiciren
wollen/ der zuverſicht/ E. E. werden ſolches
zum beſten vermercken/ vnd wolmeinend von
mir auff vnd annehmen/ mit angeheffter bite
gegen jederman/ ſie wollen dieſes klein Libell
alſo mit vnterſcheid vnd verſtand leſen/ vnd
dermaſſen in acht nemen/ damit keine Super-
ſtitiones mit vntergemengt/ noch vff einen
andern vnziemlichen verſtand moͤge gezogen
werden/ dieſe gleichniß vnd Poetiſche gedich-
te mit der Natur conferiren/ nichts frembdeſ
drein zwingen/ ſondern nach Philoſophiſcher
art allein ſchlecht vnd einfeltig verſtehen/ vnd
ein Poetiſche ſpeculation ſein vnd bleiben laſ-
ſen. Ferner vrtheil hierauff wil ich E. E.
als einem mehrverſtendigen zu judiciren/ an-
heim geſtalt haben. Befehl E. E. hiemit
in den ſchutz des Hoͤchſten zu langwiriger ge-
ſundheit. Geben Franckenhausen/ Den 20.
Auguſt. im Jahr 1602.
Johan Thoͤldæ.
A iijKurtze


Kurtze Vorrede
Fratris Baſilij Valentini
vff die heimliche Wunderge-
burt der ſieben Planeten vnd
Metallen.
JCh habe mir zwar vorge-
nommen zubeſchreiben nach Got-
tes ordnung der Philoſophia/ vnd
Kunſt der wahren Cabala einfel-
tig nach geringen verſtande mei-
nes gemuͤts/ wie die ſieben Plane-
ten vnd Metallen anfenglich ſind
geboren worden/ wie ſonſten an-
dere Poeten fuͤr mir auch gethan/ Aber nicht der mei-
nung/ daſſelbe zu deuten auff Zauberey/ vnd einen gott-
loſen vnchriſtlichen verſtand/ ſondern zu dem ende/ das
Weißheit vber Weißheit/ vnd weltlicher verſtande ſich
darinnen zuerſehen/ ſpiegeln vnd ſcherffen moͤchte/ et-
was zu lernen vnd auszugruͤnden/ durch die Speculati-
on vnd jhre nachforſchung/ damit moͤchte offenbar ge-
macht werden/ das die Welt zuuor nicht in acht genom-
men/ oder gantz vnd gar nicht verſtanden hatte. Da-
mit ich aber einen anfang des Wercks mache durch die-
ſe Vorrede/ das ander iſt in Capita abgetheilet worden.
So ſaget vnſer Erloͤſer vnd ſeligmacher Chriſtus ſelbſt
im 6. Cap. Johannis/ Die Wort/ die ich rede/ ſind
Geiſt. Jtem/ Das Fleiſch iſt kein nuͤtze/ etc. Vnd fer-
ner/ Der Geiſt iſts/ der da lebendig machet. Daraus
folget

Kurtze Vorrede
folget/ das der Geiſt das Leben iſt/ vnd nicht das Cor-
pus, dieweil das Corpus nur iſt die form vnd wonung/
darinn das Leben wohnen kan.
Jch ſage ferner alſo/ das drey ding ſind/ die ein
vol kommenes geboren haben/ das iſt/ Seel/ Geiſt/ vnd
Leib/ die Seele iſt geiſtlich/ der Geiſt iſt fuͤr vnd in ſich
ſelbſt Geiſtlich/ vnd das Corpus muß auch Geiſtlich wer-
den/ ſo anders ein Geiſtliches rechtliches leben folgen
ſol/ was vber dieſes ein grober Leib/ vnd ſich erzeiger
ausgetheilet/ das iſt die form/ dariñen dieſe drey Geiſter
ſich erweiſen koͤnnen/ das ſie ledendig ſind/ wie am Ende
die Tafel der Philoſophia wird bezeugen. Vnd dieſes
iſt war vnd gentzlich war/ das kein Geiſt regieren noch
herrſchen kan in andern/ weil er noch beſchloſſen/ vnnd
gefangen ligt in ſeinem zugeordneten Leibe/ So bald
er aber entbunden wird der buͤrde/ bekoͤmpt er macht vñ
gewalt weiter zu dienen/ vnd das jenige zuuerrichten/
was ſeinem ampt vfferlegt vnd befohlen worden/ wel-
ches kein rechter Philoſ-entſprechen wird.
So wil ich auch nu weiter wahrſagen/ Weil alleſ
der Geiſt ausrichten muß/ dann die Schoͤpffung ge-
ſchach aller dinge allein aus dem Geiſt GOTTes des
HErrn/ Himmel vnd Erden/ ſichtbar vnd vnſichtbar/
dann ohne ſeinen Geiſt geſchach nichts/ den er außbließ
aus ſeinem Goͤttlichen Munde/ da wurden auch her-
nacher geſchaffen allerley Thiere/ wachſende fruͤchte vñ
Metallen/ ſampt dem Geſtirne vnd Firmament/ welche
Schoͤpffung der lebendige Geiſt Gottes des Schoͤpf-
fers herfuͤr brachte in ein Form/ Leben vnd Wirckung
der Tugend.
Alſo hab ich nun die Ankunfft vnd Geburt der ſie-
ben Planeten vnd Metallen einfeltig fuͤrgeſtelt/ nach
jhrem Weſen vnd herkommen/ wie andere der Elteſten
auch gethan/ doch nicht hoch verborgen/ ſondern ſim-
pliciter, ob jemand zu finden/ der die merckung jhrer
nutzharkeit erlernen moͤchte. Denn aus dieſem kuͤrtzen
A iiijgedicht

Fratris Baſilij Valentini.
gedicht iſt zu lernen/ viel Weißheit vnd Verſtand/ der
grund des Fundaments ligt Parabels weiſe hierinnen
begraben/ vnd das liecht der gantzen erkentnis zur Ge-
ſundheit/ vnd langen leben/ vnd Reichthumb/ ſtehet hie-
rinnen in dieſem Buch beſchrieben/ viel werdens aber
halten/ fuͤr vnweis/ der mehrer theil aber fuͤr thorheit
gentzlich/ Aber doch werden ſich die wenigſten finden/
denen Gott verliehen hat Verſtand/ Weisheit/ vnnd
Kunſt/ das ſie vberwinder daraus werden aller jhrer
ſeinde. Ob ich auch wol kein ordnung hierinnen/ nach
der gewiſſen zahl halte/ wie andere/ in nachfolgenden
Planeten/ wie ſolche von jhnen geſatzt werden/ ſo las
dichs nicht jrrig machen/ Dann ich folge meinen we-
gen/ vnd iſt ohn vrſach/ ſo wichtig ind/ nicht geſchehen.
Der Gnaden Thron Gottes des Schoͤpffers/ ſey
offen allen Busfertigen/ mit wahrer
Rewe zu der ewigen Selig-
keit/ Amen.

Das


Das Erſte Capitel.
Wie Mercurius
iſt geboren worden.
☿.
WJe mein Alter nahet ſich
zum Ende/ das ich faſt die
Welt durchzogen war/ vnnd
alle Ende ringsheruͤmb durch
wandert hatte/ vnd gedachte
Ruhe vnd Friede ohne zanck
zu beſitzen/ da ſiel mein weg durch Egypten/
das ſehr fruchtbar iſt/ vnd trefflich Goldrei-
che Waſſer durchſtrichen/ hatte ich viel anli-
gen/ zu betrachten der Welt heimligkeit/ vnd
diſputirte mit mir ſelbſten/ da thet ſich der
Nilus auff/ vnd gieng heraus ein grawſamer
vnvberwindlicher Wind/ der machte groſſe
bulgen/ am geſtade vnd Port des Waſſers/
vnd warff heraus an das Land ein mechtige
Schlange/ die nante ſich ſelbſten Orcades,
A vdie

die thet jhren Rachen weit auff/ da bließ der
Wind ein fewrigen Dampff vnd Rauch aus
jhrem Rachen/ den ſie weit auffgeſperret hat-
te/ vnd die Schlange war geneigt mich zu-
verſchlingen/ Aber ich bat Gott/ das ich ent-
rann/ vnd verbarg mich eilend fuͤr der ſchlan-
gen vff einem Felſen/ der ſich hoch vffthet in
die Lufft/ Da begegnet mir ein wunderbar-
licher Mann/ hieß Oedipus/ der ein War-
ſager ſein ſolte aller verborgenen geheimniß/
der hatte einen Diener hieß Tiriel/ der leh-
rete den Oedipum den auffloͤſer der Ge-
heimniſſe ſeinen Herrn/ wie er die Schlan-
ge zaͤhmen/ vnd in ſeine gewalt bringen ſolte/
das ſie jhm vnterthan ſein muͤſte/ da fiel Oe-
dipus nider ſampt ſeinem Diener/ vnd be-
teten an jnniglich den Vulcanum/ der ein
Gott war des Fewers/ das die Schlange
moͤchte durchs ∆ verzehret werden/ Wel-
cher bitte ſie Vulcanus gewehrete/ vnd es
geſchach/ das ein brauſen vom Him̃el kam/
mit donnern/ blitzen/ vnd wetterleuchten/ vñ
erſchienen viel Figuren vnd Bildnis am Hi-
mel/ vnd ſonderlich ſtund am Firmament/ ein
klarer heller Regenbogen viel ſtundẽ/ von mã-
cherley

cherley natuͤrlichen Farben/ die nicht alle zu-
behalten waren/ vnd die Winde giengen ſehr
ſtarck/ das ſich alle Elementa bewegen mu-
ſten/ darob die ∇ Schlange mechtig entſetzẽd
ward/ vnd wie die ∇ Schlange jhren rachen
weit auffſperrete/ ſtreich jhr der Wind ſo ge-
waltig in den rachen/ das die Schlange fuͤr
todt erſticken muſte/ vnd wie kein leben an der
Schlange mehr geſpuͤret war/ weil jhr le-
ben aus dem Chaos ging/ da kamen vier
Engel herab aus der Regiôn des Hoͤchſten/
vnd heiſſen/ Vriel, Gabriel, Michael,
Raphael, die hatten drey Diener/ hieſſen/
Zapkiel, Zadkiel, Camael, die da ſtettig
ſind fuͤr dem Angeſicht des HERREN/ vñ
rieffen einem von oben herab aus der Hoͤhe/
der nante ſich Lux mundi, nach Lateiniſcher
ſprache/ dem ſtalten ſie zu die erſtickte ſchlan-
ge/ die konte er nicht gnugſam erwaͤrmen/ dz
ſie lebendig worden wehre/ Aber es war ein
Arabiſcher Prophet/ der nante ſich Titan,
der warff die todte ſchlange in das Liecht der
Welt/ vnd das liecht verbrante die Schlange
zu Aſſchen/ die Aſſche nahm man auff fuͤr
Heiligthumb/ vnd opfferte ſie vff den Altar/
den

den Lucpificus zu ſeinem Begraͤbniß erba-
wet/ vnd in der Kirchen Proſerpina im
Morgenlande auffgerichtet hatte/ da kam ein
Geiſt/ hieß Adad/ der bließ vff die Aſche mit
gewalt/ mitten im Tempel/ da der Altar
ſtund des Opffers/ vnd der Athem war ſehr
warm/ ſo bald regte ſich die Aſchen wider/
vnd ward ein lebendig Thier draus/ darob
ſich viel hohe Leute verwunderten/ viel federn
hatt es an Arm vnd Beinen/ der Kopff war
auch mit federn gezieret/ vnd zwo mechtige
Schlangen hatten ſeinen leib vmbfangen biß
oben aus/ die Fuͤſſe waren mit Schlangen
vmbgeben/ die Fittige hiengen an ſeinen Bei-
nen/ vnd alles Landvolck/ vnd die Jnwohner
verwunderten ſich ob dem Thier/ vnd nie-
mands wuſte jm einen nahmen zugeben. Da
geſchach ſchnell ein blitzen von oben herab/
vnd rieff ein helle vorſtendliche ſtim̃ darein/
Jhr ſollt euch gar nicht verwundern/ wie das
Thier heiſſen ſol/ Jch bin ein ſchnelle Bott-
ſchafft/ euch zu verkuͤndigen die newe mehre/
vnd mich heiſſet Steilbon, ein both abge-
fertiget aus dem Hoͤchſten/ zu verkuͤndigen
den Namen des Thiers vnd ſeiner Natur/
die

die da wird ſein von Gott in die Welt/ von
dem Himliſchen in das Syderiſche/ von dem
Syderiſchen/ in das Elementiſche/ vnd von
dem Elementiſchen in das Jrdiſche/ das iſt
nun jtzo die begreiffliche Welt/ vnd was aus
mir geboren worden/ das iſt ein fliegendes
weſen/ ſo in aller ſprach der welt fuͤr ein Gott
gehalten wird/ vnd heiſſet dieſes Thier Mer-
curius, ein ſchneller both/ dadurch alle heim-
liche Brieff gantz behend koͤnnen zu recht ge-
bracht werden. Wie dieſes alles ergangen
ward/ gab ſich Himmel vnd Erden von ein-
ander/ vnd die Elementa fuͤgten ſie wider
zuſammen/ damit die Wohnung der pflan-
tzung nicht zerſtoͤret ward/ vnd Mercurius
war nu ein beweglicher Geiſt/ ſichtbar vnd
vnſichtbar/ greifflich vnd vngreifflich/ vnd
vermochte alles zu thun/ was andern vnmuͤg
lich/ Aber er machte Freundſchafft/ vnd liebte
ſich wunderbarlich mit andern/ Alſo hatten
die Elementa Mercurium gekochet/ in
form gebracht/ vnd zu einem greifflichen we-
ſen gemacht. Dieſer Mercurius ward ge-
nandt in ſeiner Tauffe ein Hermaphrodit,
that ſich vmb/ vnd bewarb ſich vmb weittere
Bulerey

bulerey zu ſeinem gluͤcke/ vnd gab anleitung/
andern Goͤttern ein heyl zuerjagen/ zu gut
jhren nachkommenden/ denn dieſer Hermo-
phrodit muſte nachgeben den Goͤttern/ vnd
das gluͤck andern weiter befehlen/ dieweil ſei-
ne Regierung durch den erſten Anfang ein
ende genommen hatten/ vnd alle/ ſo dem
Mercurio befoͤrderlich geweſen waren/ ver-
ſchwunden angeſichts/ dann ſeine geburt war
vollbracht/ vnd durch den erſten tag erfuͤllet
worden.
Das Ander Capitel.
Von der Geburth
Saturni.
♄.
ES wohnete eine Goͤttin des
Glůcks nach Mitternacht/ in dem
ſehr hochgelegenen kalten Gebir-
ge/ bey der Jnſel ΘȢλῆ/ die hieß
Veſtæ, die hatte Mercurium zum
Vater/ vnd einen Gott zum Manne genom-
men/ der hieß Cœlus, dieſe beyde hatten nie-
mands vmb ſich/ dann ſie waren alleine/ ſie
ritten jagen/ vnd aſſen die wurtzeln des Erd-
reichs/

reichs/ damit ſie jren leib fuͤr hunger ernehren
moͤchten/ jhr Getrenck war ſehr ſchlecht/ vnd
wañ ſie kranck wurden/ ſo floß ein ſawerbrũ-
nen mittẽ in einem Gewildnis durch ein war-
mes ſteinich gebirge herfuͤr/ der fuͤhrt mit ſich
artzney/ dadurch ſie konten geſund werdẽ/ die
kleidung an jnen war ſehr geringe/ vnd nicht
feſte zuſammen gewebet/ darumb ſie fuͤr froſt
vilmals groſſen anſtoß vnd gebrechen erleidẽ
muſten/ ob ſie gleich jrdiſche Goͤtter waren/
Vnd es trug ſich zu/ das Cœlus ein mal ſpa-
tzieren ging/ da dz wetter ſchoͤn klar vnd helle
war/ vnd es war im Lentzen/ dz man vermer-
cken mochte/ wie die fruchtbarn bewme auß-
ſchlagen wolten/ da kam der abend herbey/ da
Cœlus muͤde wahr/ dañ der Him̃el ward mit
einer ſchoͤnen Abendroͤthe bekleidet. Wie ſich
nun Cœlus zu ruhe begab/ vnter den Thaw
des Him̃els/ lag er vff der Erden/ das jhn die
warme Lufft vberſtreichen konte/ da berieff er
die Goͤttin Veſtæ ſein Weib/ das ſie ſich
entbloͤſſen/ vnd zu jhm legen muſte/ dz werck
der Liebe zu pflegen/ da ward die Goͤttin
ſchwanger von Cœlo jrem Manne/ vñ wie
ſie die Geburt bey ſich tregt/ da ward ſie ge-
geluͤſternge-
luͤſtern einer ſuͤſſen Speiſe/ welche doch
nicht

nicht wol zubekommen war zu derſelbigen
zeit/ vnd Cœlus jr Mann wuſte nicht/ wie er
jhm thun ſolte/ Was geſchach aber/ es ging
Cœlus abermalich aus/ ſich zuergetzen/ vnd
nach dem Wilde ſich vmb zu thun/ vnd fuͤh-
ret die Goͤttin gantz bloß bey jhrer hand/ da
that ſich ein ſehr hocher runder Bergk auff/
glintzende/ wie ein ſchoͤner Edelgeſtein/ vnd
wie ein Spiegel/ der da fewer von ſich gibet/
vnd floß Honig vnd Milch daraus/ vñ ſihe/
es kam ein vngehewer/ ſehr grewlicher alter
vnd heßlicher geſtalt zu den Goͤttern/ vnd
ſprach ſie an mit ſcharffen worten/ was
ſie in jhrem gemuͤth zuvollbringen willens
weren/ das wuͤſte er wol/ vnd nam von dieſer
Milch vnd Honnige/ ſo aus dem Berge kom-
men war/ vnd ſprach zu jhnen/ Mich heiſt
Faunus, vnd bin aͤlter dann jhr/ darumb
weiß ich auch mehr dann jhr beyde/ folget mir
aber nach/ vnd gehorchet meiner ſtimme/ was
ich euch verkuͤndigen werde/ Allein niemand
rede mir ein/ es koſtet ſonſtẽ ewer beyder lebẽ/
dz jr forthin zu ewigẽ zeitẽ keine Goͤtter mehr
ſein werdet/ da ſchwiegen ſie beyde/ da rieff er
zu dreymalen: Das Liecht der Weißheit ſey
mit

mit mir vnnd Evrimone, da kam ein
groſſer Wind/ darin flog gantz behend vnd
ſchnel ein Manßperſon/ der war ein Die-
ner deß Vngehewers/ trug in einer Hand
zweene harte Skeine vnnd in der andern
Hand eine Fackel/ ſchlug die Steine zu-
ſammen/ das lauter Fewer heraus gieng/
darein bließ er mit ſeinem ſcharffen Athem/
daß das Fewer ein Lohen gab/ vnd die Fa-
ckel anzuͤnden kondte/ Wie diß geſchehen
war/ machten dieſe das Fewer jmmer groͤſ-
ſer/ vnd blieſen friſch zu/ ſatzten einen Topff
von Glaß gemacht/ zu dem Fewer/ vnd
kochten die Milch vnd das Honig/ vnd
braweten rothen Wein daraus/ der war ſo
ſuͤſſe/ das jhm nichts zuuergleichen war/
damit ſpeiſeten ſie die Gottin Vestae,
hielten ſie warm vnd wol zugedeckt biß zu
jhrer Geburt/ jhren Leib zurings herumb
ſalbeten ſie mit Meerzwiebelſafft/ ſo mit
Eſſig bereitet war/ vnd ſatzten Cœlo einen
Krantz auff von vielen Farben/ den er der
Goͤttin zu ehren trug. Vnd wie die Goͤttin
Veſtæ die Speiſe verſuchte/ kondte ſie ſich
kaum genugſam erſettigen/ denn ſie war
Bſehr

ſehr annehmlich/ Vnd der Koch Favnvs
lud einen Gaſt noch zu der Speiſe/ den
nandte er Serpentiger, der muſte das
Nachteſſen mit verzehren/ vnd wie ſte am
beſten in Froͤligkeit lebeten/ vnd ein groß
Seitenſpiel in der Lufft gehoͤret hatten/
Da kam die Veſtæ ein Wehe an/ das jhre
Geburt zu Tage eilete/ Aber weil niemand
da war/ der ſich jhrer in der Noth von her-
tzen annahm/ ließ ſich Serpentiger gebrau-
chen/ des lohnet jhm die Vestae trewli-
chen/ ſie wolte jhn nicht wider wandern laſ-
ſen/ ſondern begabet jhn reichlichen mit gu-
ten Geſchencken/ ſchenckt jhm ein Silder-
ſtuͤckSilber-
ſtuͤck zur Kleidung/ das ſie zuuor ſelbſten
niemals getragen/ Vnd wie das Kind of-
fenbar ward/ ſo war es ein ſchwartzer
Wurm/ Dieſen Wurm rieff geſchwind ein
fluͤchtiger Geiſt/ der war gantz fewrend in
ein Ohr/ do verwandelt ſich der Wurm in
eine andere Geſtalt. Favnvs aber ward
von Cœlo gebeten/ das er das Kind zur
Tauffe tragen muſte/ welches ſein eigener
Diener mit Waſſer begoß/ vnd das Kind
ward Satvrnvs genant/ welcher Name
durch

durch die gantze Welt außgeruffen ward/
Vnd es ward dem Kinde eine Waͤrterin
zugegeben/ die ſeiner pflegen ſolte/ die hieß
Pleiades, die that jhren ſachen kein genuͤge/
ſondern verwarloſet das Kind mit vnrech-
ter Speiſe vnd Tranck/ das ſie es nicht
recht auffbringen kondte/ Denn es ward
gantz boͤſe/ zornig vnd neidiſch/ durch vieles
Leid/ ſo jhm zugefuͤget ward/ ward auch
an einem Beine lahm vnd vntuͤchtig/ das
man jhm ein Steltzen anlegen muſte/ da-
mit man das hincken ſo eigentlich nicht er-
kennen ſolte/ was jhm aber im grunde ab-
brach/ das nahm er in der Hoͤhe/ als im
Heupte zu/ Dann in ſeinem Gehirn ward
er gelehrig/ verſtendig/ weiſe/ klug vnd vor-
ſichtig/ das er auch im Kriege meiſtes
theils alle Feinde vberwinden kondte/ biß
auff zwene Herrn der Welt/ die jhme an
Reichthumb/ Gewalt/ Herrligkeit vnnd
Macht vberlegen waren/ dieweil im Mut-
terleibe vnd hernacher viel an jhm verſe-
hen vnd verwarloſet war/ das er ſich nicht
gentzlich rechnen koͤndte. Alſo ward Satvr-
nvs geboren/ vnd zur Welt gebracht/ der
B ijherna-

hernacher viel gelerter Leute gemacht hat/
Wie Saturnus nun anfieng ſelbſten zu regi-
ren/ ſo verlohr ſich Favnvs vnd ſein Ge-
ſell/ vnd Caelvs mit dor Vestae flogen
zuſampt inn die oberſte Region der Lufft/
Vnd hatte der ander Tag ein Ende.
Das dritte Capitel.
Wie Jupiter geboren
worden.
WJe Saturnus allein in der
gantzen Welt jrre ging/ vnd
ſich an keinem zu ergetzen noch
zuerfrewen hatte/ nam er jhm
fuͤr/ eine Bulſchafft zuerwelen/ wie er auch
ſich erſettigen/ vnd etwa an ſeines gleichen
zuerfrewen haben moͤchte/ Vnd wie der
dritte Tag anbrach/ der Weißheit vnd des
Verſtandes/ lag Saturnus auff einem Rei-
ſebette/ ſtreckte ſeine Steltzen in die Hoͤhe/
vnd ſchlug ſich mit Gedancken. Da fand
ſich

ſich ein Engel zu jhm/ hieß Cherus, der
bracht eine ſchoͤne Jungfraw an der Hand/
die nandte er Opis, war deß Saturni leibli-
che Schweſter/ vom Vater vnd Mutter
geboren/ Allein nach dem Saturno war ſie
in der Lufft entpfangen worden/ denn es
ſolte ein Koͤniglich Geſchlecht aus jhr her-
kommen/ Wie Saturnus den Engel ſahe/
ſtund er von ſeinem Bett auff mit der ſel-
tzamen Steltzen/ thet ein Reuerentz gegen
dem Engel/ vnd entzuͤndet ſich ſelbſten in-
niglich in Liebe gegen ſeiner Schweſter/
die er doch nicht kandte/ vnd auch nicht wol
in acht nam/ dieweil aber die Begierde ſehr
groß war/ ſeinen Menſchlichen willen nach
Luſt der Natur zuuergenůgen/ wuſte er
nicht/ wie jhm geſchach/ die groſſe Weiß-
heit ſeiner grawen Haar entſanck jhm/
gentzlich der weiſſe Kopff kam in Vnuer-
ſtand/ Alſo das er mehr einem vnſinnigen/
denn einem Verſtendigen ehnlich war/ da
kam ein Liecht vom Himmel mit einem
groſſen Glantz/ das war beſchloſſen in eine
runde durchſcheinende Kugel/ das kondte
ſehr wol vnd mit beſcheidenheit reden/ fing
B iijan/

an/ vnnd ſprach/ ô Saturne, der du jetzo
der Kluͤgeſte dich danckeſt zu ſein in der
Welt/ Jch bin geſchickt vom Hoͤheſten dir
zuuermahlen die Liebſte/ welche Opis ge-
nant wird/ vnnd deine allerliebſte Schwe-
ſter iſt/ welche dir nun zu deinem Her-
tzen Gemahl ſol vererawet werden/ O
wolte Gott/ ſprach Saturnus/ das du jetzo
war redeſt/ damit ich aus Bekuͤmmerniß
kommen moͤchte/ das wolte ich dir wol
vergelten/ es weren denn keine Goͤtter mehr
auff Erden/ da muſte Saturnus ſeine
Hand darreichen/ vnd Opis auch/ vnd alſo
bald erſchein eine Jungfraw/ die war von
dem Koͤniglichen Hofe vnd Geblůt deß
Koͤniges von Orient/ vnd leitete einen
alten Prieſter an der Hand in Geiſtli-
cher Kleidung/ der trug in einer Hand
ein Buch vnd in der andern einen Koͤ-
niglichen Scepter/ den ſtalte er dem Sa-
turno freundlich zu mit guthetigen wor-
ten/ vnd da es jhr beyder wille war/ gab
er ſie in aller Freundligkeit zuſammen/
vnd vermahlet ſie/ vnd befahl jhm den
Scepter/ welcher mit Silber vnd Gold
vber-

vberzogen war/ vnnd propheceyet jhnen
beyden/ das ſie einen Sohn geberen
wuͤrden in kurtzer zeit/ dem ſolten ſie den
Scepter zuſtellen/ denn er wuͤrde ein
gutthetiger Menſch werden gegen alle
ſeine Feinde/ wie auch geſchach/ vnd der
erſte anfaher werden zu herrſchen/ vnnd
zubeſitzer Koͤnigliche Wuͤrde/ vnd ohne
Schwerd regiren/ Wie dieſe Rede ge-
ſchach/ da war es ſehr warm Wetter/
vnd der Prieſter verſprach ſie ehelich zu-
ſammen/ vnd es ſteig aus der Tieffe deß
Erdreichs ein ſehr warmer Nebel vom
Nidergang nach Morgenland/ das
die Welt damit erfuͤllet ward/ der hing
ſich oben an/ das ein groſſer Regen
fiel auff das Erdreich/ der verſchwand/
vnnd ward wider/ vnnd die Stralen
der Sonnen trockneten leichtlich/ die
Feuchtigkeit gar aus/ wie das geſchach/
daß das Kind inn Mutterleibe keine
Feuchtigkeit mehr entpfand/ vnnd be-
gund Hunger zu leiden/ gieng die Frucht
zum Ende/ denn die Welt begerete ſich
zu mehren/ vnnd der dritte Tag der
B iiijWeißheit

Weißheit war voruͤber/ vnd man fand auff
einem Berge vorzeiten ein ſehr hohes vnd
altes Schloß mit Steinen zierlich zuge-
richtet/ darinnen war ein Buch gefunden
worden ſehr tieff vnter der Erden/ darin-
nen geſchrieben war/ das von dem Satur-
no ein Scepter ſolte verlaſſen werden auff
ſeine Kindeßkind vnd alle Nachkommen/
doch ſolte zuuor Saturnus durch groſſe
Kaͤlte/ vnd denn durch groſſe Hitze dar-
nach viel Anſtoß erleiden/ welche Prophe-
cey erſtlich hat muͤſſen erfuͤllet werden/
denn die Geiſter der Hellen ſind Meiſter/
das ſie Kaͤlte vnd Hitze machen koͤnnen.
Letzlich/ nu legte ſich Opis nieder auff einen
Berg hieß Abba, da viel ſaltzige Bronnen
waren/ vnd jhr Mann Saturnus berufft
jhr zum Beyſtand ein Weibßbild/ hieß
Hismael, war aus einem Lande buͤr-
tig/ da der Berg Ararat in ligt/ da
ſich die Archa deß HERRN auff nider-
ließ/ ſo er durch Noah hat auffbawen laſ-
ſen/ die war jhm beyſtendig in jhrer Ge-
burtßnoth/ Vnd Opis ſtieß an eine An-
macht nach der andern/ das ſie jhr Mann
Saturnus

Saturnus ſtetig angieſſen muſte mit
Sterckwaſſer/ die da gemacht waren von
ſtarcken Geiſtreichen Sachen/ von der Koͤ-
nigen Alma aus dem Kraut Iah, ſo ſter-
cker war denn kein Owy auff der Welt/ da
entpfand die Opis ſtercke/ vnd durch Krafft
gebar ſie den Sohn Iovem, der ein War-
ſager ward deß Geſtuns/ vnd machte viel
verborgene Sachen offenbar/ er war ein
Gott genant/ er ehrete Frawen vnd Jung-
frawen/ vnd war ein guͤtiger/ friedfertiger
Koͤnig in dieſer Welt/ Gab auch wie er
zu Verſtand kam/ vnd im Alter zunahm/
allen Reichthumb/ vnd begabte ſie mit Guͤ-
tern/ das ſie jhm ewig muͤſſen danck ſagen/
Vnd ſein Scepter fuͤhret er mit ehren vnd
wuͤrden/ vnnd theilete ſeine Gaben
aus gutthetig gegen je-
derman.

B vDas


Das vierdte Capitel.
Wie Hars vnnd Ve-
nus/ als Zwillinge jh-
re Geburt erlanget
haben.
WJe die Erde noch nicht
bewohnet/ vnd der Geiſt
Gottes ſeine Schoͤpffung
vollnbracht hatte/ Da ka-
men zuſammen von den
vier Orten der Welt vier geiſtliche Maͤn-
ner/ die da mit Namen hieſſen/ Cherub,
Tharſis, Ariel vnnd Seruph, die hatten
durchſichtige Kleider/ angemacht aus
dem Engeliſchen Gewand/ nicht gewir-
cket/ auch nicht genehet noch gewebet/ ſon-
dern von Natur zuſammen gantz gewach-
ſen/ die hatten vier Buͤcher/ darin-
nen

nen ſtund geſchrieben die Weißheit
aller Weißheit der Welt/ vnnd waren
ſieben woͤrter/ Tetragramaton, Iach-
phiel, Barzabel, Elaoh, Serephim, Taph-
thartharath, Scedparſemoth, Dauon diſ-
putirten dieſe Maͤnner/ von der rechten
waren Meinung dieſer woͤrter/ vnd ſie
funden ſo viel/ das dieſes nur ein ei-
niges wort war/ vnnd hieß Soac,
denn die andern waren alle von dieſem
lebendig worden/ Da beſchloſſen die
vier Weiſen einen Rath/ das ſie die
vier Winde der Welt fuͤr ſich be-
ſcheiden wolten/ jhren Rath mit an-
zuhoͤren/ vber die Schrifften/ daraus
ein Gezanck moͤchte vermieden bleiben/
Da erſchein ein geſchwinder Engel
vom Himmel/ der hieß DIn, der hieß
ſie alle ſtille ſchweigen/ vnnd erbote
ſich in das Firmament zu fliegen/ vnnd
ein Vrtheil aus dem Geſtirn zuholen/
vnd ſeine Geſchwindigkeit war ſchnel-
ler denn der Wind/ vnd behender denn
der Menſchen Gedancken ſind/ vnnd
er fuhr auff in die Hoͤhe/ vnnd
kam

kam fuͤr ein auß/ das war auffgebawet
allenthalben durchſichtig/ Vnd wo mans
anſach/ da war es an einem Ort wie am an-
dern/ Der Grund deß Hauſes ſtund auff
groſſen Fluͤgeln/ die ſchwebeten in der Lufft
auff einer runden Kugel/ das Dach ward
mit Wolcken bedackt/ vnd die Fenſter von
Fewerſtralen zugericht/ Wie nun der En-
gel anklopffet mit einem Stabe/ der von
wolriechenden Holtze rund außgedrehet
war/ So koͤmpt ein ſitſamer Menſch allein
heraus/ vnd fragete den Engel Din, von
was Geſchlechts er were. Vnd er antwor-
tet jhm: Jch bin von den zwoͤlff Geſchlech-
ten/ Malchidael, Aſmodel, Ambriel, Mu-
riel, Verchiel, Hamaliel, Zuriel, Barchiel￼,
Adnachiel, Hanael, Hambiel, Bariel, Vnd
er nam jhn bey der Hand/ vnd kuͤſſet jhn/
denn er war auch aus dieſen Geſchlechten/
Vnd er ſagte zu dem Engel: Dieſer Heu-
ſer ſind ſieben/ aber ich bewohne nur eines/
denn die andern gehoͤren meinen Geſellen/
Jch wil aber mit dir ein wenig reden von
der Warheit/ damit du den Mennern/ ſo
dich außgeſchickt/ Botſchafft zu ruͤcke brin-
gen

gen kanſt/ Jch bin Ivpiter, ein Gott/
vnd habe nicht lange gelebet in der Welt/
vnd die ſieben woͤrter/ vnd das einige wort/
die haben mich auff die Welt bracht/ vnd
ſaget den Mennern/ das ich jetzo die Goͤt-
tin Juno gedencke zu einem Weibe zu ha-
ben/ damit ich nicht allein im Obergeſtirn
herrſchen moͤge/ vnd Erben erwecken kan/
zu Geſellen/ damit die ſieben Wohnungen
nicht außſterben/ vnnd das ſie mir meine
Braut zufuͤhren wollen/ vnd Gluͤck wůnd-
ſchen zu ewigem Heil vnd Wolfarth/ Vnd
mir zweifelt nicht/ wenn ich die zwoͤlff Ge-
ſchlechte meiner Geſchlecht auffzeichnen
werde/ ſo werden meine Erben die ſieben
Buͤrge wol beſitzen/ durch Huͤlffe vnd Rath
der vier Menner/ Vnd das iſt die Offen-
barung deß worts vnd der ſieben woͤrter.
Vnd alßbald zoch Ivpiter ſein Gewand
aus/ vnd flohe mit dem Engel zu der Er-
den/ vnd jhre flihende Zukunfft kondte man
von ferne ſehen durch die Lufft. Wie nun
Ivpiter mit dem Engel die Erden beruͤh-
ret/ ward jhm alßbald ein zierlich Zimmer
eingethan/ das hieſſen ſie Anasa, darein
ging

ging Ivpiter alleine/ vnd hatte kei-
nen Diener/ denn der Engel war Thor-
huͤter/ vnnd verwahret das Zimmer/
far der Thuͤr/ darinnen bleib Ivpiter
einen gantzen Monat allein/ doch ward
dem Huter die Zeit nicht lang. Wie nun
der Monat zum Ende lieff/ rieff Ju-
piter dem Engel zu/ er ſolte drey
Himliſche Poſaunen nehmen/ vnnd ein
Horn in die Hand/ vnnd ſolte erſtlich
in das Horn blaſen/ auffrichtig nach
dem Himmel/ vnd darnach in die Po-
launen auch blaſen nach den vier Heupt-
winden der Welt zu dreyen mahlen/
vnd darnach ruffen mit heller Stimme:
Die Hand deß HERRN hat
mich anfenglich gemacht/ Der
HERR Zebaoth ſey mit mir.
Wie das geſchach/ ſihe/ da kamen
die vier Maͤnner Cherub, Tharſis, A-
riel vnd Seruph, vnnd giengen nach
dem Gemach/ da Jupiter jnnen war/
vnd ſo bald ſie der GOtt erſahe/ gieng
er jhnen entgegen/ vmbfleng vnnd
hertzet ſie freundlich/ vnnd redete mit
jhnen

jhnen von hohen dingen aus dem Ge-
ſtirn vnd Firmament/ vnd die Maͤnner
nahmen den Jouem mitten zwiſchen
ſich/ neben dem Engel/ vnnd ſpatziereten
in ein ſehr luſtiges Thal/ welches da
genand ward Hiericho/ vnd zeigten jhm
Roſen/ ſo nimmer verwelcken vnd bluͤ-
hen zu allen zeiten/ die jhm ſehr wolge-
fielen/ vnd dem Engel befahl er/ das er
etliche abbrechen muſte/ vnnd der
Engel hieß die Blumen Perpetua,
vnd opfferte ſie der Goͤttin JVNO
auff den Brautſtul/ Vnnd da ſie
ſpatzieren giengen/ das war bey einem
ſehr tieffen ſtilleſtehenden Waſſer/ wel-
ches einem ziemlichen Meere zuuer-
gleichen war in der groͤſſe/ da ſahen ſie
heraus ſteigen aus der Tieffe deß
Waſſers einen Fiſch/ mit einem
Menſchen Kopffe/ der hatte zwene
Schwentze/ vnnd ſahe einem Wei-
beßbild ehnlich/ do ſagete der En-
gel/ es were eine Waſſergoͤttin/
vnnd nandte ſie SVCCVBA, die
ſprang

ſprang heraus/ vnd kampffte Ritterlich/
denn ſie wolee den Iovem mit ſich ziehen/
vnd jhr denſelben vermahlen laſſen/ Das
erſach ein Drach/ welcher aber die Hoͤhe
deß oͤberſten Poli durchflohen hatte/ vnd
kam mit einem ſchnellen flohe dem Iovi zu
hůlffe/ vnd entſetzte jhn ritterlich/ ſtieß die
Svccvba zu bodem/ das jhres Gebeines
nicht dauon kam/ Darnach nam er den
Iovem zu ſich in einen Pallaſt/ der da
wol verwahret war/ Vnd da Ivpiter
meinet/ er were am allerſicherſten/ ſo
machte der Drach ein Fewer/ vnd fuͤhrete
jhn mit ſich oben durch die Fewermawer
zum oͤberſten theil deß Hauſes hinaus/ dar-
ob zwar Ivpiter ſehr erſchrack/ doch er-
mahnet er ſich/ vnd bleib auff der Zinnen
deß Pallaſts ſtehen/ vnd beſan ſich/ was
jhm weiter zu thun ſein wolte/ damit er
ſich in ſeine vorige Freyheit bringen moͤch-
te/ denn er die Ivnonem mit Liebe ent-
pfangen hatte. Wie die vier Menner die-
ſes Vngluͤck vernahmen/ weineten ſie bit-
terlich/ das jhnen die Threnen auff das
Erdreich fielen/ vnnd beſchloſſen einen
Rath/

Rath/ wie ſie allem Vngluͤck vorkemen/
das Jupiter moͤchte bewehret werden/ biß
er Hochzeit halten moͤchte mit ſeiner Ge-
mahl/ vñ ſanten einen Vogel aus/ der hat-
te keine Beine/ vnd ſchwebete ſtetig in der
Lufft/ der hatte lange Feddern die ſich
außbreiteten/ daß jhn der Wind tragen
kondte/ vnd derſelbe Vogel war auß den
warmen Lendern von Mittage/ den heiſſen
ſie Aſtrəli, der muſte Briefe wegfuͤhren/
vnd viel Bawleute beruffen eine Feſtung
zu machen/ darinnen Ivpiter moͤcht ſicher
ſein/ vnd ſie baweten eine hohe Zinnen von
Mawren/ die war aus dem Steine auffge-
fuͤhrt der Topaſien/ darinnen Jupiter wo-
nen muſte vff Erden. Dieſe Wonung beſaß
Jupiter allein zwene Monat/ da thet er
ſich herfuͤr/ vnd begerte Hochzeit zu ma-
chen/ Vnd er ſchickte aus die vier Menner/
vnd ließ Kundſchafft halten wie Juno an-
zutreffen were/ es kamen aber vngleiche
Proben ein der zeitung/ denn jhrer etliche
ſchlugen nicht gleich zu/ Da macht ſich Ju-
piter ſelbſt auff/ das er das Land finden
moͤchte/ da Juno innen wohnete/ Vnd es
Cbegeg-

begegnet jhm ein mechtig ſtarck Einhorn/
das lieff gerade dem Joue zu/ nei-
gete das Heupt/ vnnd erzeigete ſich
als ein Zeichen der Genade/ darob ſich
Jupiter erfrewete/ inn dem ſo fol-
gete dem Einhorn nach ein vberaus
ſchoͤne Jungfraw/ die ſatzte ſich nieder
fuͤr Mudigkeit/ vnnd das Einhorn
legete der Jungfrawen jhr Heupt
in jhren Schoß/ vnnd entſchlieff/ vnd
wie Jupiter zuſahe/ gefiel jhme die
Jungfraw ſehr wol/ vnnd ward ge-
war/ das es die Juno war ſeine Liebſte
Goͤttin/ derer er zu einem Gemahl
begerete/ Vnnd Jupiter gab dem
Einhorn Wein zu trincken/ vnd Zu-
cker zu eſſen/ vnd machte Freundſchafft
zu jhm/ daß das Einhorn jhm gnedig
war/ vnnd ließ jhm nachfolgen die
ſchoͤne Junonem/ Da er mit ſeiner Ju-
no zu Hauſe kam/ beſtalten die vier
Menner einen andern Mann/ der hieß
Bar, der berieff zu ſich die zwoͤlff
Geſchlechte ſeiner Geburt/ das ſie ei-
nen Beyſtand leiſten zu der Hoch-
zeit/

zeit/ Vnnd die vier Menner wa-
ren auch zur ſtad/ der Engel DIN
hatte ſein Horn vnnd die Poſaunen/
vnd bließ wider inn das Horn/ daß
das Volck hauffen weiſe zuſammen
kam/ den verkuͤndiget er die Maͤhre
der newen Hochzeit/ vnnd begerete
jhr Gebet/ da fiel der gantze Vmb-
ſtand auff die Knie/ huben jhre
Augen auff/ vnnd jhre Lefftzen ſeuff-
zeten tieff aus dem Hertzen/ Da er-
ſchein eine Torteltaube mit blawli-
chen Feddern/ vnnd brachte Verlaub-
niß von einem/ der hieß Trinvs,
das es nunmehr vergoͤnnet/ vnd Zeit
were/ das Jupiter jhme die Juno-
nem vermahlen mochte/ TRINVS
war ein Herr vom Auffgang biß zum
Nidergange/ vnnd TRINVS erbote
ſich der Copulation. Da ward eine
Anordnung gemacht von den vier Men-
nern/ das die zwoͤlff Geſchlechte ſel-
beſten erſcheinen muſten/ vnnd Jupi-
ter zoch an ſein beſtes Gewand/ vnd
der Engel fuͤhrete jhme die Braut ent-
C ijgegen/

gegen/ da ward eine zierliche Rede gehal-
ten von der Goͤttin Fortvnae, die der
Junoni beyſtendig war mit tieffen Reden/
die ſie offt widerholete/ vnd Juno hat ei-
nen Vnterrock vnter ſich von ſilberfarb/
aber Jupiter ein Wammeſt von rothen
Scharlach weich vnd geſchmeidig/ wie
mans an der Koͤnige Hoffe zu tragen pfle-
get/ Da es nun zeit war/ kam der Engel/
brachte dem Joui die Braut entgegen/
ſatzt ſie auff einem Stul/ der war mit zin-
nern Fuͤſſen auffgeſatzt/ vnd oben mit ro-
them Ertz begoſſen/ daran viel Bilder er-
haben ſtunden/ vnd ſchenckte jhr die Roſen/
ſo er in dem Thal Jericho gebrochen hatte
zu einem Zierde vnd Geſchenck der Mor-
gengabe/ Vnd die vier Menner fuͤhreten
den Breutigam zu der Braut/ in beyſein
der zwoͤlff Geſchlechte/ Alſo bald trat Tri-
nus auch herzu/ vnd gab ſie ehlich zuſam-
men im Namen der Philoſophiſchen Ei-
nigkeit/ Da ward ein Freudenfeſt gehal-
ten der Goͤttin Muria, das wehret zwey
vnd viertzig Tage mit Meß halten/ vnd
alles/ was zur Herrligkeit der Feſtage ge-
hoͤrig/

hoͤrig/ vnd alles Volck war ſehr froͤlich/
vnd theten Brandopffer zurichten/ vnd
ſchickten ſie in den Tempel Eliae auff den
Altar/ da er nun nach Himmel gefahren
war auff ſeinem fewrigen Wagen/ vnd
wie diß Feſt begangen war/ kam eine Bot-
ſchafft aus Mitternacht/ vnd brachte Pro-
phecey/ das Jupiter auch ein Herr ſolte
werden der Morgenlender/ welche ſeine Er-
ben beſitzen ſolten/ zu einem Warzeichen
ſchickte jhm der Fuͤrſt aus Mitternacht ein
Adeler/ darauff er ſich ſetzen/ vnd die Mor-
genlender vberſchweben ſolte/ den verwa-
ret er ſehr wol/ vnd ließ ſein fleiſſig war-
ten mit Speiß vnd Tranck/ vnd der Die-
ner/ ſo auff jhn wartete/ dem der Adeler be-
fohlen war/ hatte einen ritterlichen Na-
men/ vnd hieß auff deutſche Sprache/ der
Herr vom Paradiß/ Jupiter kondte dem
Geſandten kein Geſchencke geben auff diß
mal zur Verehrung/ wegen ſeiner Armut/
ſondern bat vmb Verzeihung vnd dilacion,
das ſeine Kinder wol ſolches entrichten
wuͤrden/ darob der Abgeſandte auch wol zu
frieden war/ vnd zog nach ſeinem Lande ſei-
C iijnem

nem Herrn wider zu ſagen/ vnnd al-
les Hoffgeſind ſcheid ab/ ſo auff der
Hochzeit war/ Die zwoͤlff Geſchlechte
zogen auch in jhre Heymat/ vnd die vier
Menner waren nichts mehr nutze zu der
ſache/ ſo ſchwand ſich der Engel Din hin-
weg/ das niemandes weiß/ wo er hinkom-
men/ vnnd wo ſeine Geburt her geweſen
iſt/ Aber Trinvs hatte einen Samen in
einer Buͤchſen von Holtz gedrehet/ den
warff er zwiſchen die beyde Eheleute/
wuͤndſchte jhnen Glůck vnd Segen/ ſatzte
ſich auff einen Wagen/ da giengen vier
Schwanen fuͤr vnd vier Loͤwen/ vnd fuhr
auch dauon/ das Jupiter vnd Juno gar al-
leine blieben. Da bawete Jupiter eine Ca-
pelle in einen ſehr dicken vnnd groſſen
Wald/ der hieß Olia, vnd die Capelle
weihe er in der Ehre der heiligen Koͤnigen
vnd Frawen Aemiria, die eine Koͤni-
gin aus Palonſi war/ vnd that viel gutes
den Armen/ denn die Juno war nicht
Rachgierig/ ſondern erbarmete ſich
jederzeit vber die duͤrfftige Menſchen/
da lebeten ſie in groſſer Einigkeit bey-
ſammen

ſammen eine gute Zeit. Vnd wie ſie
inn Einigkeit lebeten/ da ward Juno
ſchwanger von jhrem Gott vnter den
Baum Herſa/ bey dem Bronnen Helin
im Thal der Heiligen/ da viel heilſamer
Kreuter wachſen/ zu der Geſundheit vnd
Auffenthalt deß langen Lebens/ Vnd
Juno fuͤhrete ein friedſam eingezo-
genes Leben fuͤr vnd fuͤr/ vnnd viel
heilige Leute beſuchten ſie aus dem
Goͤttlichen Stamme/ Vnnd da ſie
befand die Zeit jhrer Geburt/ bete-
te ſie jnniglich/ das jhr Huͤlffe vom
Himmel widerfahren moͤchte/ Vnd was
geſchach/ die Fenſter deß Himmels theten
ſich auff/ vnnd es gieng ein Weibeßbild
von oben herab/ die hatte ſehr ſcharffen
Verſtand/ die hatte GOtt aus Vor-
ſichtigkeit dahin geordnet/ die thet
Handreichung/ das Juno gebehren kond-
te/ vnd ſie gebar einen jungen Sohn/ der
war frech im anſehen/ vnd ein Panir fuͤh-
rete er in ſeiner Hand deß rechten Armes/
darauff ſtunden ſeltzame Characteres, das
man man abfinden kondte/ das Juno einen
C iiijKriegß

Kriegßhelt geboren hatte zur Welt/ Vnd
wie Juno den Sohn geboren hatte/ ward
ſie erſchreckt durch ein Tigerthier/ das ſie
mechtig kranck war/ vnd in ſolcher Kranck-
heit lag ſie drey gantzer Monat/ da kam ein
kleines Mennlein aus dem Geſchlecht der
Pigmeen, vnd brachte eine Wurtzel/ die
man Apena nent in frembden Lendern/ die
ſchneid er klein/ vnd goß Menſchenharm
darauff/ vnd gab ſie Junoni zu trincken/
denn ſie kochte ſie bey dem Fewer/ ſo bald
die Juno den Tranck vernam/ ſo gebar ſie
aber ein ander Kind/ das war eine Tochter/
von Weiblichem Geſchlechte/ das gab groß
Streit vnter den Gelerten/ wegen dieſes
Zwillings/ der Sohn hatte Kriegiſche
Sitten/ der ward auffgenommen von dem
Jnwohner/ vnd ſie nanten Martem/ die
Weibliche Frucht der Tochter ward von
der Goͤttin Mira Venus genant/ Vnd die
Goͤttin Mira nahm ſie zu ſich/ vnd zoch ſie
auff in Wolluͤſten fleiſchlicher Begierde/
biß zu jhren Jahren des Alters/ da ſie durch
ein Teſtament alle jhre Guͤter vberkam/
durch ſolch Mittel ward Mars vnd Venus
zur

zur Welt geboren/ die regirten hernacher/
Aber Jupiter flohe mit Junoni in das
Geſtirn/ vnnd ſuchten jhr Hauß/ wie der
ſo Jupiter zuuor verlaſſen hatte/ vnd mack-
ten eine newe Ordnung/ wie oben zu herr-
ſchen were mit nutzen/ damit Fewer/ Waſ-
ſer/ Lufft vnd Erden weiter beſtehen moͤ-
gen/ vnd dieſe Geſchicht verlieff ſich/ das
zwene Tage daruͤber zubracht worden/ vnd
der vierdte vnd fuͤnffte Tag jhre Ende
daruͤber beſchloſſen.
Das fuͤnffte Capitel.
Wie Sol vnnd Luna ge-
boren ſind.
WJe fuͤnff Tage voruͤber wa-
ren/ vnnd der ſechſte Tag ſich
vermercken ließ durch Klarheit
der Sterne/ kamen die Goͤtter
der Weißheit zuſammen/ vnd beratſchlage-
ten ſich einen Weg zu finden/ dadurch ſie
viel gutes außrichten/ vnd einen jmmer we-
C vrenden

renden Namen in der Welt verlaſſen moͤch-
ten/ vnd wurden einig/ eine ſchoͤne zierliche
Stad auffzurichten/ dauon alle Welt zu
ewigen zeiten wuͤſten zu ſagen/ Vnd ſie er-
weleten vnter ſich/ vnd worffen auff vier
Werckleute zum bawen/ darunter der vor-
nembſte hieß Solon, ein fuͤrtrefflicher Man/
vnd der gelerteſte Aſtrologus vnter allen
Goͤttern/ der hatte einen Circkel/ damit
er ſeinen Baw abmaß/ der lieff in die
Runde/ das nichts daran mangelte/ das
zuuiel oder zu wenig war/ Vnd der Circkel
ward gemacht von einem rothbraunen Jaſ-
pis/ vnd war alſo geformt/ das er ſieben ſpi-
tzen hette/ vnd mitten ein runden Apffel/
vnd wo er jhn hinwand/ do war er gerecht/
vnd ein Winckelmaß/ das war von Helf-
fenbein/ da theilet er mit ab den Quadran-
gulum vnd die dreyſpitzige Vergleichung
gantz kunſtreich/ vnd die Stad war alſo ar-
geriſſen/ das ſie kein Wind bewegen kond-
te/ Denn wo der Wind herſtreicht/ vnd von
welcher Ecken er kom/ hatte er ſeinen Ab-
ſtoß/ das er nicht hafften koͤndte daran/ da
theten die Goͤtter alle zuſampt handrei-
chung/

chung/ das die Stad bald auffgebawt wuͤr-
de/ die Mawre ward von Diamant vnd
die Daͤcher von Rubinen auffgefuͤhret/
vnd wie die Stad aller fertig ward/ ward
ſie genent Dieſpiter/ Vnd mitten in der
Stad richtet man auff ein vberaus kuͤnſtli-
che Seule/ die war rund vnd gewunden wie
eine Schnecken/ darauff ſatzte man das
Bildniß Apellinis, das man jhm Ehr erzei-
gete/ das Bild war gegoſſen von einem vn-
kentlichen Ertze/ welches Tubal am erſten
antraff/ jnwendig war es holl/ die Seule a-
ber war von einem Stein gemacht/ ſo am
Berge Libano gebrochen war/ vnd wie
Mars erfuhr/ der numehr zimlich erwachſen
war/ das die Goͤtter eine ſolche Stad zuge-
richt hatten/ trachtete er darnach/ wie er die
Stad gewinnen/ vnd ſie beherrſchen moͤcht/
derwegen machte er jhm ſelbſten fewrige
Schwerdter/ die muſt jhm Mulciber helffen
ſchmieden/ vñ wie die Schwerter fertig wa-
ren/ ſchreib er in ein Land/ das hinder der
Wildniß ligt/ an ein Weib/ die hieß Adad,
die ſolt nach Mittag ziehen/ vñ jm hulff zu-
fuͤren/ die kam in ein Land/ dz hieß Sceno, da
waren

waren treffliche groſſe Rieſen jnnen/ da ver-
mocht. Adad das der Rieſen drey mit jhnen
zogen/ denen gab Mars jeden der fewrigen
Schwerdter eins/ vnd richtete jhn Fluͤgel
zu von tauter Fewer vnd Lufft/ vnd zogen
mit jhm hin fuͤr die Stad/ vnd wie ſie da-
hin kamen/ vnnd Mars vermeinet groſſe
FeindſchfftFeindſchafft zu finden/ Sihe/ da kamen jm
alle Goͤtter entgegen/ vnd wuͤndſchten jhm
Gutthat/ vnd entpfingen jhn ſehr freund-
lich/ darob Mars erzittert fuͤr jhrer Gutig-
keit/ dz jm das Schwerd zu der Erden ſanck/
vnd verſtummet/ vnd kondte kein wort re-
den/ ſondern er demuͤtiget ſich/ vnd ging
mit den Goͤttern nach der Stad/ denn alle
Thore waren jhm geoffnet worden. Da
wurden die Rieſen ergrimmet mit zorn/
das ſie die Stad nicht ſtuͤrmen durfften mit
gewehrter Hand/ vnnd forderten jhren
Sold/ Mars aber gab jhn freundlich be-
ſcheid/ das ſie wider umb heim ziehen ſolten/
denn er jhr auff diß mal nicht mehr beduͤrff-
tig wer/ er wolte ſie aber zu gelegener zeit
reichlich begaben/ da lieſſen ſich die Rieſen
weiſen/ vnd zogen wider in jhr Land/ da ſie
herkommen waren/ Mars aber ward von
allen

allen Goͤttern gantz herrlich beleitet durch
das Thor zu der Stad/ vñ die Goͤtter hat-
ten ſechs ander beſtalt/ die trugen ein Him-
mel zugericht von rotẽ vñ weiſſen Sammet
vber jm her/ der da mit Golt/ Silber/ Per-
len vñ allerley Edelgeſtein außgeſtuͤckt war/
vñ eine groſſe menge der Gwarda lieff for-
nen vnd hinden/ es trug jhm auch der Goͤt-
ter einer/ mit Namen Sirus, ein Schwerd
fuͤr/ vnd Phœbus ein ſonderlicher Gott/ lei-
tete jhm ein fliegendes Pferd nach mit ei-
ner ſchoͤnen Fahne/ darauff ward gemah-
let ein Lewe auff einer ſeiten/ vnd auff der
andern ſeiten ein Pellican/ den ſchwebete
ein Phaenix vber dem Heupte/ vnd in
der circumferens ſtunden dieſe wort: Elo-
him, Nezach, Ceruiel, Vnd wie Mars
mitten in der Stad Gaſſen ging/ vnd be-
leitet war/ da kam er auff eine verborgene
Fallbruͤck/ vnd da ſich die Bruͤcke nider
gab/ fiel er hin durch hinder ſich in ein tief-
fes Waſſer/ das man jhn nicht geſehen
mochte/ das Waſſer aber roch ſehr vbel/
vnd hatte einen Geſtanck/ das niemand
darbey verwarten kondte/ da rieff Mars
die

die andern Goͤtter vmb huͤlffe an/ da ſanden
ſie einen aus/ der ward Gerſon genant/
der bracht eine Leidern aus Holtz gemacht/
ſo auff dem Berge Olimpi gewachſen war/
vnd da Leiter hatte 7. Staffel/ vnd jede
Staffel hat 12. Elen/ die thaten die Goͤt-
ter zuſam̃en/ vnd legten die Leiter an/ wel-
che an zweyen Hacken hing/ vnd brachten
mit Muͤhe vnd Gefahr den Martem aus
der tieffe deß Waſſers/ ſo bald Mars ent-
por kam/ da kam ein weiſer Vogel aus
einem Lande/ da jetzo America liget/ vnd
brachte ein Waſſer in einem durchſichtigen
Glaſe/ das war aus einer Schlangen ge-
macht/ die ſie allda Moly nandten/ von ei-
ner Goͤttin zugericht Nariſa am Bach Po-
tina/ der Vogel aber hieß Aſpiſer/ damit
wuſchen ſie den Martem gantz ſauber vnd
ſchoͤn/ das ſein Harniſch gantz rein war/ vñ
glintzent wie ein Spiegel/ vnd fuͤhrten den
Martem alſo hin fuͤr ein groſſen Pallaſt/
der mit lauter gůldenen ſtuͤcken vmbhenget
war/ vnd ſihe wie Mars nah kam dem Pal-
laſt/ da gieng jm entgegen die Goͤttin Mira
ſo Venerem erzogen/ vnd bey jhrer Hand
fuͤhre-

fuͤhrete/ vnd mit jhr viel Jungfrawen deß
Gluͤcks/ alle lieblich gezieret mit koͤſtli-
chen Kleidern vnd wolriechenden Blumen/
die Venus ward angethan mit lauter Gold
vnd Silber/ vnd jhr Geſchmuck war mit
Edelgeſteine gezieret/ Mars aber gieng in
einem ſtalen Wammeſt/ das war auch mit
Gold gefuͤdert/ vñ ſeine Stiffel waren aus
ſilber Ledder gemacht/ da fuͤhrte Mira den
Marti die Venere zu mit einem groſſen
Gedoͤne der Muſica, das lieblicher in der
Welt niemals war erhoͤret worden an
jrgend einem Koͤniglichen Hofe von menſch
licher Stimme/ Jnſtrumenten vnd Vogel-
geſang/ Diana trug der Venus vor eine
brennende Fackel vnd ein runden Apffel/
vnd hatte viel Krentze znuerſchenckenzuuerſchencken/
auff jhrem Heupte/ da ſtund ein Menſch
auff aus einem Grabe/ der war lange zeit
todt geweſen/ der war von den Goͤttern ge-
nant Purus, der rieoriev aus vnter der gemeine/
dz jederman zuſehn wolt/ da trat einer vnter
den Goͤttern herfuͤr/ der Silatromin hieß/
der nam den Martem zu ſich/ vnd gieng
mit jhm der Venere auch entgegen/ Mira
ſtalte

ſtalte die Jungfrawen auff eine ſeiten/ vnd
Silatromin die Goͤtter auff die andern ſei-
ten/ vnter dem bloſſen freyen offenen Him-
mel/ dz jederman wol ſehen mochte/ da ſteig
ein Bildnis aus der Erden/ das war wun-
derbarlich anzuſehen/ hatte kurtze Beine/
ein langes Angeſicht/ mit erſchrecklichen
Augen/ vnd ſeine Arme waren lang/ der
gantze Leid aber reichte biß von der Erden
in die Wolcken deß Himmels/ das Bild
hieß Lahel/ denn es kam erſtlich von oben
herab in das Erdreich/ das trat hinzu/ vnd
fordert ſie beyde allein/ ſides inſonderheit/
Vnd weil das Bild ehrwirdig war/ mu-
ſten ſie jhn beichten/ vnd nach der Beichte
gab dieſes Bild die beyde zuſammen/ wel-
ches in einem Augenblick geſchach/ vnd
worden hingefuͤhret in ein Gemach/ da es
zugerichtet war mit dem guten Geruch deß
Jndianiſchen Balſames/ vnd jederman
lebte in freuden/ vnd weret die Hochzeit
zwene gantze Monat/ das niemands fuͤr
Freude vnd Wolluſt zu bleiben wuſte/ das
Gemach war lauter Edelgeſteine/ vnd das
Brautbette von eitel ſilbern vnd guͤldenen
Stuͤcken/

Stuͤcken gemacht/ vnd die Nachtfackeln
waren zugericht von wolriechenden ge-
wuͤrtzen/ vnd liebliche Waſſer waren auß-
gegoſſen fuͤr die boͤſe Lufft/ vnd das Ge-
mach ward verwaret/ das ſie in zwey Mo-
naten niemands vberlauffen kondte/ da
pflegten dieſe beyde zuſammen der Liebe/
aſſen vnter deſſen Adlers Fleiſch/ vnd trun-
cken Loͤwenblut/ vnd hielten ſich in der ſtil-
le/ waren verſchloſſen/ biß der Sommer
herbey trat/ das alle Fruͤchte vberbluͤhet
hatten/ da machte jhm Mars ein Fenſter
offen/ vnd berieff die ſeinigen/ ob ſie noch
am Leben weren/ da wurden alle Leute
wach/ vnd jederman wartet auff mit fleiß/
denn ſie hatten noch keinen Verdroß erlid-
ten/ vnnd nach dieſem berieff Mars den
Waͤchter deß Pallaſts bey ſeinem Namen/
Helo kom herzu/ vnd ſchleuß mir auff das
Thor deß Gemachs/ denn ich bin allhier
muͤde/ da war Helo willig/ vnd eroͤffnete
die Thuͤr/ die ſonſt feſt verriegelt war/ vnd
er gieng heraus mit Venere ſeiner liebha-
benden Gemahl/ vnd ſpatzierten eine gute
zeit herumb in einem warmen Thal/ da
Dbrachen

brachen ſie Schwebelroſen vnnd ſilber-
farbe Blumen/ vnd wie ſie der Roſen vnd
Blumen genug hatten/ da kam Mars vnd
danckte den Goͤttern ab/ das ſie heimkeren
moͤchten/ auch ſegnete er Purum Silatromin
vnd Mira mit weinenden Augen/ Jahel aber
ward gebeten das er lenger bey jhm blei-
ben moͤchte/ vnd in dem fand Mars einen
groſſen Schatz/ den hatte Venus hiebeuor
in den Berg Diacuſto begraben/ den nam er
heraus/ vnd gab jhn den Weibe Adad, die
muſte jhn halb behalten/ die ander Helffte
aber ſolte ſie den dreyen Rieſen bringen in
das Land Scena, vnd jhnen ſolchen zum
Sold entrichten/ das geſchach/ wie aber
die andern Rieſen im Lande jnnen wor-
den/ das jhnen ſo ein groſſer Schatz
von dem Marti bey der Adad waren ge-
ſchickt worden/ da ſchwuren ſie zuſammen/
vnnd erſchlugen Adad ſampt den dreyen
Rieſen/ Vnd wie man Außbeute halten
ſolte deß Schatzes/ da wurden die Rieſen
vnter ſich ſelbſten vneinig/ ſchlugen ſich mit
Keuͤlen von Eychen gemacht/ vnd mit hoͤl-
tzern Hammern/ die waren ſehr groß/ das
ein

ein ſolcher auffruhr vñ todtſchlag geſchach/
das viel tauſend Rieſen im Land erſchlagen
wurden/ ſampt Weid vnd Kind/ da wurden
jre Gebein zuſammen geleſen/ vnd in einen
Berg begraben/ der heiſt Veſuuius da ſie
anfiengen/ vñ brennen mit fewer biß zu ewi-
gen zeiten. Demnach lebte Mars vnd Ve-
nus in guter einigkeit beyſam̃en etlich Mo-
nat/ vnd die Venus gieng ſchwanger/ macht
Speiſe von den ſilberfarben Blumen/ vnd
kochte Getrencke von den Schwebelroſen/
dauon ſie vnd jhr Man ſich nehreten/ denn
ſie brauchten ſonſt keinen andern Tranck/
auch kein ander Speiſe/ vnd lebten ſehr wol
ohn ſorgen/ vnd es trug ſich zu/ das fuͤr dem
Hauſe Martis ein Getuͤmmel entſtund/
Vnd es waren Feinde ins Land kommen/
die lieſſen Lermen ſchlagen/ das eine groſſe
Empoͤrung geſpuͤret ward/ Da lieff Mars
vnbedachtſam hinaus den Lermen zuzuſe-
hen/ da ward er eilend vnd ſchnell mit vielen
feinden vmbgebn/ die ſtieſſen jn mit Lantzen/
vnd machten jm ein hart Gebiß ins Maul/
dz er nit reden kont/ vnd wanderten mit jm
an dz rote Meer/ da warffen ſie jhn hinein/
D ijdas

das er allda erſauffen muſte/ vnd nach dem
er erſoffen war/ erhebet jhn ein mechtiger
Wind heraus/ vnd fuͤhret jhn zu oͤberſt der
region, da ſein Pallaſt war/ da bleib er jm-
mer alleine/ vnd ſchlieff einen gantzen Mo-
nat/ die zeit vber ſtund die gute Venus in
groſſer Truͤbſal vnd Trawrigkeit/ das ſie
jhren einigen Herrn verlohren hatte durch
Raub/ von dem ſie ſchwanger worden war/
Wie nun Venus alſo mit Truͤbſal vmb-
geben war/ kamen zwey Weiber zu jhr/ die
eine hieß Lucifera, die ander Aurora, die
waren abgeſand jhr zu warten/ vnd ſie blie-
ben bey jhr 27. Tage/ vnd troͤſteten ſie mit
allem fleiß/ da begerte Venus ſehr frůhe
fuͤr der Sonnen auffgang/ auff einem
Stul/ da legten ſie Kůſſen auff von weiſſer
Leinwand/ vnnd die Venus gerieth in
Schwachheit/ da ſchickten die Weiber
hin zu einem alten Doctor/ hoch erfahren
in dem Geſtirn/ der hieß Nithora, der rich-
tete einen Tranck zu von einem mechtigen
Kraut/ ſo nach auffgang der Sonnen ge-
funden wird/ das nandte der Doctor in ſei-
ner Hebreiſchen Sprach Amor, der Tranck
war

war weiß wie Milch/ vnd ſo bald ſie den
Tranck zu ſich nahm/ das er bey jhr er wer-
mete/ denn ward es mit der Veneri beſſer/
vnd gebar eine Tochter/ die hatte ein Zei-
chen mit am Angeſicht/ vnd ſie gieng nach
einem Monat/ da ward jhr wider wehe in
jhrem Leibe/ da ſchickte ſie aber zu dem al-
ten Artzt/ der nam dar nach die Wurtzel deß
vorigen Krauts/ vnd bereitete einen andern
Tranck daraus/ welcher roth war wie
Blut/ den tranck die Venus/ vnd ſo bald
gebar ſie nach dreyen Tagen widerumb ei-
nen Sohn/ lieblicher Gliedmaſſen vnd v-
beraus ſchoͤnes Angeſichts/ vnd ſeine Au-
gen waren ſo klar/ das Menſchen Augen
nicht vermochten dieſelbe anzuſchawen/
noch mit jhrem Geſichte zuvberwinden/
vnd es war groſſe Freude in der Welt bey
allen Goͤttern/ vnd wie die Geburt zur
Welt erſchienen waren/ ſandten die zwey
Weiber/ Lucifera vnd Aurora einen fliegen-
den Boten aus/ das war ein Knabe/ dem
ſie am Geſtadt deß Waſſers funden/ der
nandte ſich Auonanob, der flohe hin mit
Brieffen/ die waren mit rothen Buchſta-
D iijben

ben auff einen weiſen reinen Boden ge-
ſchrieben/ in Caldæiſcher Schrifft hoch in
die Lufft/ vnd brachte dem Marti die Zei-
tung ſeines Gemahls/ da begabete Mars
den Knaben mit gutem Botenbrod/ vnd
gab befehl/ das zwene abgefertiget wurden
hierunder/ ein Man vnd Weib/ Der Man
war ein Geiſtlicher Ritter/ hieß Poſinus,
das Weib ward Scilla genant/ die fuhren
herunder mit dem Knaben/ vnd beſuchten
die Venerem/ vnd gaben den Kindern Na-
men/ den Knaben hub der Ritter auff in die
hoͤhe/ vnd hieß jn Solem, denn er ſolt Leuch-
tung geben/ vnd ein Herrſcher werden der
gantzen Welt. Die Scilla aber hieß die Toch-
ter Lunam, denn ſie ſolte gehorſamen/ vnd
vnterthenig ſein jren Bruder/ vnd ſie blie-
ben beyſammen/ biß Sol vnd Luna verſtendig
wurden/ dar nach verlieſſen ſie dieſe/ als den
andern Zwilling/ ſo da geboren war/ vnd
Auonanob bekam von der Venus auch ein
Geſchenck/ das er gute Zehrung haben kon-
te/ Poſinus vnd Scilla aber namen Venerem
nach dem Kindelbett/ da beſtalte jhn Jahel
einen Wagen/ darauff fuhren ſie geſchwind
dauon/

dauon/ vnd Jahel brachte ſie fuͤr dem Pal-
laſt/ da Mars jnnen war/ der nam ſie auff
in ſein Hauß/ Vnd Poſinus vnd Scilla auch
danckten ab/ wie ſie Venerem vberlieffert
hatten ohne Speiß vnd Tranck/ vnd lieſ-
ſen Martiſein Gemahl wider vber. Alſo
war Sol vnd Luna darnach Regenten der
Welt nach jhrer Geburt/ die lebten in groſ-
ſer Einigkeit/ vnd theileten aus jhren Die-
nern mechtig Reichthumb in allen Lendern/
biß ſie auch widerumb abgefordert worden
in die Hoͤhe jhrer Wohnung. Jn dieſer
Zeit war der ſechſte vnd ſiebende Tag ver-
gangen/ vnd die Weißheit hatte ein Ende
in der erſten Welt/ Vnd es kam vnd
fieng an eine newe Weißheit
zu regiren in der andern
Welt.

D iiijDas


Das ſechſte Capitel.
Wie Sol vnd Luna eine
zeit beyſammen blieben/ vnd
beſchloſſen/ zu hinderlaſſen ei-
nen vnuergenglichen Na-
men.
WJe dieſes alles vollbracht
worden war/ vnd Sol vnd Lu-
na das Regiment fuͤhreten/
da ſahen ſie/ das auff Erden
alle Boßheit im ſchwang gieng/ vnd ge-
dachten durch jhren Rath ein Gedechtniß
zu machen/ das ſie hinderſich verlaſſen
moͤchten/ Denn weil ſie mannbar worden
waren/ gedachten ſie die Welt zuuerlaſſen/
vnd inn jhr Hauß der Hoͤhe einzukehren/
welcher Lufft der obern ſich beſſer denn der
vntern gewohnet waren/ vnd alßbald wa-
ren viel Diener da/ die Rath zu dieſer ſa-
chen

ehen gaben/ vnd hulffen trewlich/ vnd ſie
beyde zogen jhr beſte Gewand an/ vnnd
ſchmuͤckten ſich zum herrlichſten/ denn ſie
waren willens gentzlich/ eine newe Hoch-
zeit anzuſtellen/ da ward ein Bad zuuor
zugericht von dem alten Enolos, darin-
nen wurden viel trefflicher guter Kreuter
getragen von den Weibern/ ſo vnter dem
Horizonei Draconis wohneten/ vnd ein alter
Mann hieß Vrſus, der trug Waſſer zu/
denn beyde Hende waren jhm gerecht/ vnd
ein Loͤwe trug jhn zu Tranck/ das ſie ſich
in der Hitze erquicken moͤchten/ den Tranck
hatte der Lowe zugericht aus ſeinem eige-
nem Blute/ vnd Hertzſterckung ward jh-
nen gereicht aus Marcipan/ ſo von einem
Himmelbrod gebacken/ deß weiſſen Bluts
deß gruͤnen Loͤwens/ wie ſie das zu ſich ge-
nommen hatten/ ſo ſchickte der Sonnen
Mutter herunter zwene Geiſter/ einer hieß
Vrfæ, der ander aber Splendor, die nahmen
ſie beyde aus dem Bade/ vnd fuͤhreten ſie
nach dem Himmel/ da empfiengen ſie drey
Engel/ die wurden genand Somy, Haly
vnd Emy, die richten ein warmes Bette
D vzu/

zu/ darinnen ſie Solem vnd Lunam legeten/
vnd das Bette ward vermacht/ das keine
Lufft ſie anwehen koͤndte/ vnd wie ſie am
beſten lagen/ da kamen Moͤrder deß Lands/
derer war zwene/ die kondten fliegen wie
andere Vogel/ der eine hieß Schin vnnd
der ander Chrio, die raubeten dieſe
beyde aus dem Bade/ vnd fuͤhreten ſie
auff einem ſehr hohen Berg/ da machten
ſie ein fewer/ vnd worffen dieſe beyde dar-
ein/ vnd verbrandten ſie nackend mit Holtz
von Solu zu Aſchen gantz vnd gar/ da nah-
men die Vmbſtender die Aſchen/ vnnd be-
gruben ſie in die Erde am Gotteßacker/
welchen Silon gebawet hatte/ zu einem
Begraͤbnuͤß der Bilger/ vnnd ſihe drey
Tage lag die Aſchen in der Erden vnd nicht
lenger/ da kamen vier Thier gekrochen/
eines aus der Erden/ das ander aus der
Lufft/ das dritte aus dem Fewer/ vnd das
vierdte aus dem Waſſer/ vnd blieſſen
in ein Rohr/ da erhuben ſich die toden Coͤr-
per/ vnd rotes Blut floß aus jrem Hertzen/
das ſtriechen ſie jhn in jhren Mund/ vnd
vngefehr kam ein ſchlimmer Eſel/ vnnd
tranck

tranck deß Blutes von den todten Leich-
namen/ da ſtarb der Eſel alſo balde/ vnd
lag ein Monat begraben in der Erden/
darnach wuchſen jhm Hoͤrner in der Erden/
vnd er ward verwandelt in ein lebendigen
Hirſchen in der Erden/ vnd die Hoͤrner wa-
ren von lauter Golde/ die hatten viel tau-
ſend vnzehlich ende vberkom̃en/ vnd wie der
Hirſch das Liecht erſach/ das er lebendig
war worden/ da lieff er fuͤr freuden mit
ſeinem guͤldenen Hoͤrnern in einem gruͤnen
Wald/ der war ſo weit vnd groß wie die
gantze Welt/ vnd es ſtalten jhm nach vnze-
lich viel Jeger jhn zu fahen/ vnd leufft auch
noch im Walde/ das jhn die Jeger nachſtel-
len biß auff den heutigen Tag/ vnd wie der
Coͤrper alſo noch todt lag/ da kamen drey
Engel/ vnd hatten drey Balſam in Kruͤgen/
damit ſtriechen ſie an den toden Leichnam/
da regte ſich der Leichnam/ vnd kam in ein
außſchus von den vier Perſonen aus den
Elementen/ der war allein/ vnd war der 5.
von 4. außgangen/ vnd dieſe einige Perſon
nam Oel/ Wein vnd Fleiſch/ vñ gab dieſes
den Coͤrpern zu trincken/ vnd ließ ſie dar-
auff

auff ruhen/ da entzuͤnd ſich ein jnnerlich le-
bendiger Geiſt in den Coͤrpern ſelbſten/ vnd
machte einen bewegenden Wind/ der die
Coͤrper auffnahm/ vnd fuͤhrete ſie in die
Hoͤhe deß Firmaments/ da die andern jh-
re Geſellen auch wohneten.
Da beſaſſen ſie jhr Haus/ vnd herr-
ſcheten vber alles/ Dem Hirſch ward aber
ſolche Krafft vnd Tugend verlaſſen/ wer
aus ſeinem Hertzen ein Blutßtroͤpfflein be-
kommen koͤndte/ das wird friſch vnd geſund
von aller Kranckheit/ vnd kein Gut nach
Reichthumb mangelt jhme allhier/ weil
Vulcanus noch Odem hat durch ſeinen few-
rigen Geiſt/ daſſelbe gar zukochen/ vnd ei-
ne Geiſtliche Speiſe daraus zubereiten/
Das war alſo jhre Verlaſſenſchafft
jhres vnuergenglichen
Namens.

Der

DEm hoͤchſten GOtt
im Himmel ſey danck
vnd Lob geſaget fuͤr ſeine
Weißheit/ vnnd das wir
ſolche recht moͤgen gebrau-
chen/ vnnd in ewigkeit als
die hoͤchſte verlaſſen-
ſchffatverlaſſen-
ſchafft erkennen
vñ behal-
ten/
AMEN.
SOLI DEO GLORIA.
INI-

INITIVM SA-
PIENTIAE EST TI-
MOR DOMINI.
Nun wird hernacher ge-
ſatzt die Tafel/ darinnen der
Anfang/ das Mittel vnd das Ende/ als
der rechte warhaffte Grund aller Phi-
loſophiſchen Weißheit begrif-
fen iſt.
Darinnen die hoͤchſte Artzney
zur Geſundheit/ langwirigem Alter
vnd Reichthumb Menſchliches Lebens
kuͤrtzlich vnnd ſummariter be-
griffen iſt.
Anfang/ Mittel vnd das End
Steht alles nun in Gottes Hend/
Geſundheit/ Reichthumb vnnd lan-
ges Leben
Kan er allein vns alles geben.
Der

DEr Allmechtige vnd ewige Gott/
deſſen Anfang kein Ende hat/ vnd
deſſen Weißheit von anbegin ge-
weſen/ vnd von ewigkeit herruͤhret/ hat
aus ſeinem vnerforſchlichen Rath ge-
ſchaffen Himmel vnd Erden/ vnd alles/
was darinnen begriffen iſt/ ſichtbar vnd
vnſichtbar/ wie das Namen haben kan
oder mag/ aus nichts/ denn aus außge-
gangener Krafft/ welche durch ein eini-
ges wort alles vollnbrachte/ was die
Goͤttliche Weißheit durch jhr Goͤttli-
ches Weſen im ewigen Rath beſchloſ-
ſen hatte/ vnnd das wort hieß FIAT.
Dieſem nach hat Gott hinfoͤrder der
Natur/ dadurch ſie ferner wircken/ ſich
mehren vnd generiren kan eine natuͤrli-
che Geburt vnd zuſammenfuͤgung gege-
ben/ welche durch wirckung vnd hulf-
fe eines deß andern alles
gebehren.
Welches

Welches nun herkoͤmpt
aus einer
Himliſchen Influentz vnd Ingreſ-
ſion Elementiſchen operation vnd
Wirckung jrrdiſcher Subſtantz
vnd Weſen.Aus welcher ver-
miſchung ent-
ſpringen demnach
die Elementa.
Als
WaſſerLufft
Erdendie gebehren denn durch Huͤlffe deß
Fewers/ welches in dieſen drey Elemen-
ten als ein Accidens fuͤr das vierdte zu
rechnen/ heimlich verborgen ligt durch ſie-
tige warme zuſammenkochung.


Eine Seel
Ein Geiſt
Ein Leibdie gehen denn
durch die
Copulationin einem Mercururiũ,
in einen ſulphurem
vnd in ein Sall.
Dieſe drey zuſammen geſatzt/ geben
ein perfect vnd vollkommen corpus, es ſey
auch was es wolle/ vnd wie es die Natur
erfordert hat/ vnd ſein Same von Gott
angeordnet iſt.
Nun


Nu ſind alle ding der gan-
tzen Welt getheilet in drey
ſtuͤcke/ die werden ge-
nant
Animalia, vnd
Vegetabilia
Mineralia,
I.
Die Animalia begreiffen vnter
ſich alle Thiere/ Menſchen/ Gewuͤrm/ Fi-
ſche/ Vogel/ vnd was derſelben Art zuge-
than/ von Fleiſch vnd Blut herkommen/
vnd einen lebendigen Odem hat.
II.
Die Mineralia begreiffen vnter
ſich alle Metallen/ Ertz/ Mantheſir/ Ko-
bold/ Talch/ Zincken/ blenden allerley Kieß
vnd Steine/ ſie ſind edel oder vnedel/ vnd
Ein

in ſumma alle Mineralia, vnd alle das Ge-
ſchlecht/ das denſelben zugehoͤret/ vnd an-
hengig.
III.
Die Vegetabilia begreiffen in
ſich alle Beume/ Wurtzel/ Kreuter/ jhre
Samen vnd Fruͤchte/ auch was von jhnen
herkoͤmpt/ oder kommen mag/ nichts auß-
geſchloſſen.
Jn dieſen drey ſtůcken nu iſt alles mit
begriffen/ was in der gantzen Welt iſt.
Nun haben die Animalia jhren ſonder-
lichen Samen/ welcher iſt einer Sperma-
tiſchen Subſtantz vnd Weſen von einer pil-
nitiſchen Eigenſchafft/ ſo Fleiſch vnd Blut
geberen zuſammen geſatzt/ welches iſt ſeine
prima materia vnd erſter Same/ durch Him-
liſche Jnflieſſung aus den Elementen von
Gott geſchaffen/ gegeben vnd gewircket
worden durch die Natur.
Die Vegetabilia haben jhren Samen
auch ſonderlich von Gott nach jhrer quali-
tet/ Form vnd Eigenſchat/ welchen Sa-
men jhn der Schoͤpffer reprimirt hat/ vnd
von

von einer Himliſchen vnd Syderiſchen
Jnfluentz vnd Elementiſcher Wachſung
vnd zunehmung/ von oder aus dem Erd-
reich fruchtbarlich entpfangen/ vnd da-
durch zugeberen/ ferner angeordnet worden.
Die Mineralia haben nu auch jhren er-
ſten Samen von Gott empfangen/ welcher
Same nu ſeinen Origenem hat aus dem
Geſtirneten Himmel durch die Himliſche
Jnfluentz vnd ſyderiſche impreßion, aus ei-
ner liquioriſchen lufftigen ſubſtantz durch ei-
Mercurialiſchen Geiſt vnnd ſulphuriſche
Seele/ mit zuthun deß jrrdiſchen Saltzes
in ein perfect vnd vollkommen corpus ge-
ſatzt vnd ingangen.
Sol nun dieſer Geſchlechte eines zu
weiterer Fortpflantzung vnd argumenta-
tion oder mehrung kommen/ ſo muͤſſen ſie
widerumb in jhren erſten Samen vnd pri-
ma Materia geſatzt worden. Als ſo du die
Metallen verendern/ vermehren/ vnnd zu
einer Tinctur oder Lapide Philoſophicus
bringen wilſt/ ſo muſtu die metalliſche vnd
mineraliſche form/ erſtlich durch die Kunſt
der Alchemerey wiſſen zu ſepariren, ſolviren
vnd auffzuſchlieſſen/ nemlich/ daß das cor-
E 3pus,

pus, durch die ſolucio, coagulacio, ſublima-
cio, Calcinacio, reverberatio, vnd derglei-
chen widerumb aus ſeiner corporaliſchen
form gebracht werde.
Jn einen.
Mercurium
Sulphurum
vnd Salemdie muͤſſen alſo ſeparirt vnd geſchei-
den werden an jedes inſonderheit.
Dieſes gehet nun anders nicht zu/
denn den Mercurialiſchen Geiſt vns
ſulphuriſche Seele ſampt dem weiſen Saltz
widerumb durch die ſpargiriſche vnd Alchi-
miſtiſche Handgrieff in eine liquoriſche
lufftige ſubſtantz bringen/ welches nichts
anders denn ein Philoſophiſch Waſſer/ in
welchen alle Elementa/ vnd zu foͤderſt alle
Himliſche/ demnach Elementiſche vnd jrr-
diſche qualitates beſchloſſen vñ verborgen li-
gen. Denn der Mercurialiſche Geiſt iſt kalt
vnd feucht/ ſo iſt die ſulphuriſche Seele
warm vnd trocken/ vnd iſt ſolcher Liquor
denn die rechte prima materia vnd erſte Sa-
me der Metallen vnd mineralien/ welcher
Liquor, ſo er nach philoſophiſchen Brauch
mit ſeinem ferment zuſammen geſatzt/ vnd
durch

durch deß Vulcani Kunſt zu der pluſquam-
perfection in eine fixe Medicin bracht/ der
ware Lapis Philoſophorum geboren wird.
Dieſes aber ſoltu nun mercken zum En-
de vnnd Moral dieſer Tafel/ das al-
le Mineralien vnnd Metallen eine einige
Materien haben/ daraus ſie geboren ſind/
vnd wer ſolche recht kent vnd in acht nimpt/
dem iſt nicht noͤtig/ die Metallen ſo weit in
zerſtoͤrung zubringen/ vnd durch die Ele-
menta zu juſtificiren, vnd jhr erſtes Weſen
der Wurtzel zu ſuchen/ Sondern es wil ei-
nem jeden/ ſo der Weißheit anhenget/ vnd
zu lieben begeret/ alleine obliegen/ demſel-
ben guͤldiſchen Magneten nach zu forſchen/
dz er jhn recht erkennen moͤge/ ſo wird er ſol-
ches in einem einigen Dinge vnd in einer
einigen Materia dieſelbe Wurtzel finden/
das vnter hundert tauſend ſchwerlich einer
ſolches gleuben wird/ dieweil die rechtt
Wurtzel vnachtſam/ dem Volck fuͤr ſehen-
den Augen vnkentlich/ vnd ohne vielfelti-
ge erwieſene proba dem Menſchen im
finſtern verborgen iſt/ Denn die
gantze Welt ſihets vnd koͤn-
nets doch
nicht. Gott

GOTt gebe Liecht vnd Schein
dort zu der Himliſchen ewigen
Klarheit/ vnnd in dieſer Welt
Weißheit zu der jrrdiſchen
Verſtandniß zu al-
lem guten.
LAVS DEO.

 