

AULICI PII ET FELICIS
IMAGO
IN VIRO QVONDAM
NOBILISSIMO, AMPLISSISSIMO ATQVE
PRÆCELLENTISSIMO
DOMINO
M. GODOFREDO
HOFFMANNO,
RECTORE GYMNASII ZITTAVI-
ENSIS MERITISSIMO,
QVAM IN SPLENDIDA PROCERVM ZITTAVIENSIVM
PANEGYRI
ORATIONE PARENTALI
D. III. OCT. M. DCC XIII.
UTCUNQVE EXPRESSIT
JO. CHR. WENTZEL, D.
GYMN. ZITTAV. DIRECT.

BUDISSÆ, LITERIS RICHTERIANIS.

Programma, quo invitabantur Auditores.
SAgaciſſimus rerum antiquarum indagator Christianus
Franciſcus Paullini, civis meus ac fautor, dum viveret,
optimus, nummicujusdam argentei in cœnobio Ame-
lunxbornenſi ſibi oblati meminit, cujus autorem Danck-
marum, Abbatem Corbejenſem fuiſſe ſuſpicatur. Conſpi-
ciebantur in altera ejus facie quinque lilia, additis in margine lite-
ris, B. A. N. D. inferiusque ſigno crucis. Per literas illas quatu-
or non Germanorum Band/ ſed voces latinas, Bene, at non diu
ſignificari addit. (Philoſ. Luſiſt. P. I. p. 498.) Equidem, cuinam
rei aut perſonæ jucunda hæc imago dicata fuerit, diſertè non indi-
cat: procul dubio verò in memoriam atque honorem laudati Ab-
batis, qui eandem loco ſymboli, per vitam conſtanter circumtu-
liſſe legitur, poſteritas grata excuderat. Verum, niſi metuendum
eſſet, ne ineptientis cujusdam ἀκαιρίας arguerer, ſub adultam hanc
autumnitatem, qua, licet præter morem blanda ac manſveta,
omne fere florum decus contumulatum eſt, quaſi poſtliminio li-
liorum familiam reducens: pulcerrimam illam imaginem me-
moriæ Nobiliſſimi, Ampliſſimi atque Prœcellentiſſimi quondain Viri
DOMINI GODOFREDI HOFFMANNI, Rectoris Gymnaſii no-
ſtri undiquaque celebratiſſimi, Philologi ac Polyhiſtoris de orbe lite-
rario, Scholisque Germanorum univerſis meritiſſimi, conſecrarem.
Aſt quis jure ad abſurda referat, quod ſapientiſſima mater, natu-
ra, abſurdorum cenſui exemit? Memoriæ proditum eſt, ea ipſa
nocte, qua glorioſiſſimus Romanorum Imperator, Hiſpanorum-
que Rex, Carolus Qvintus, deceſſit, lilium, in horto ſeceſſui ip-
ſius contiguo, poſtquam per integrum menſium æſtivorum
decurſum, calicis ſui apertionem minitatum fuiſſet, ſubito can-
didum ſuum decus, non ſine ſpectantium admiratione, pulcher-
rime explicaſſe. Si itaque naturam non puduit, tempore tam alie-
no

no &amp; inſveto, lilium producere, quaſi illud mature proviſura, quo
in exequiis Divi Herois altare exornandum eſſet: cur me pudeat,
illius monumento, eodem menſe, imponere lilium, cui non ſo-
lum idem fere cum Carolo tempus emortuale contigerat, ſed cujus
vita &amp; virtutes candidiſſimæ merentur, ut Charites ac Muſæ omnes
certatim lilia ſua, imo &amp; roſas in ſepulchrum ipſius effundant.
Vita ipſius univerſa antiqua fide ac candore, campum quendam
lillis undique albicantem exſcribebat, qualis prope Suſam Perſiæ
urbem ſuperbire creditur. In nummo illo Abbatis quinque nota-
bantur lilia: In Hoffmanno noſtro quinque virtutes præcipue emi-
cabant, quarum ſingulæ lilietum quoddam, Palladii voce, appel-
lari merebantur. Quis enim eſt, vel in Luſatia, vel Miſnia, quis in
Sileſia tandem, ad quem præconia Pietatis, Spei, Fiduciæ, Libe-
ralitatis ac Humilitatis Hoffmannianæ non penetraverint? Sed quid
de literis illis quatuor ſuturum eſſe putatis, quibus nummi memo-
rati ornabatur imago? Sane, ſi rectius cogitaverimus, quæ ſpa-
tia in curriculo Scholaſtici muneris confecerit, quos labores emen-
ſus fuerit, transponendi videntur laudati literarum characteres.
Scribemus itaque D. A. N. B. Diu, at non bene. Ut inuſitata fide
&amp; dexteritate officio ſuo præfuit: ſic non tam bene ſemper ſucceſ-
ſit opus, ut nihil interſperſum fuerit mali. Ubi feliciſſima videtur
Rectoris Scholaſtici vita, labore Herculeo, faſtidiis, invidiis, odi-
is, ſimultatibus, contemtu, judiciis ac cenſuris iniquis, quin ca-
villationibus etiam &amp; calumniis, ut ventis quibusdam, exagitatur.
Quo intenſius opus Domini urſeris, eo majores adverſitatum flu-
ctus excitat ſtygius ille Scholarum hoſtis. Si diſciplinæ ſeveriori
inſtes, aut ille exacerbandus eſt, quem caſtigas, aut offendendi
illi, quos parentes &amp; cognatos (pene dixerim, nutrices vetulas)
agnoſcit &amp; veneratur. Emendationem volunt: ſed emendantem
averſantur. Ulcera curanda offerunt: aſt, ſi ferrum aut ignem
è longinquo ſaltem oſtenderis, perire delicatulum malunt, quam
a 2co-

corrigi. Simulac Schola flore ſuo gaude re cœpit, bone Deus,
quas artes alliciendi, quas blanditias, nugas venales, jocos ſcur-
riles, ſi non mimos &amp; acroamata, comminiſcuntur, quibus Re-
ctorem adoleſcentulos ineſcare, &amp; in retia ſua pertrahere, ſine
fronte adſeverant. Modo ipſum ampullas projicere &amp; ſesquipeda-
lia verba, quid? quod omnia ejus dicta deauratis medicorum ca-
tapotiis ſimilia eſſe, clamitant. Mox conductores quosdam, præ-
cones ac pararios emitti mentiuntut, qui propoſitis ac promiſſis
neſcio quibus deliciis, incautis &amp; curioſulis ingeniis vafre impo-
nant. Nunc indulgentiam, &amp; diſciplinam juſto laxiorem vitupe-
rant, cujus ſva vitate juvenum animi libertatem perdite amantes,
quaſi faſcino quodam, ac poculo Circæo, demententur, illician-
turque. Nunc loci genium ad voluptates compoſitum, hoſpiti-
orum commoditates, civium liberalitatem &amp; favorem in Schola-
ſticos pronum, pro vera ſtatus florentis cauſa agnoſci volunt, pau-
cis ad eos, qui Scholæ vel præſunt, vel docendo proſunt, laudem
promeritam referentibus. Aſt, ſi ex adverſo Schola flore ſuo de-
cidat, aut omnino ad eum non aſſurgat, id quod mille fere tempo-
rum fatorumque converſionibus, bello, annonæ caritate, Scho-
larum vicinarum celebritate ac frequentia, quid? quod ipſorum
juvenum levitate ac pruritu, &amp; non raro diſciplinæ adſtrictioris a-
verſatione, contingere poteſt &amp; ſolet: quam facile vitium aliquod
aut defectum Rectori imputant malevoli, cui in acceptis referenda
ſit rei ſcholaſticæ infelicitas. Verum, prout publica voce fatendum
eſt, Beatum Hoffmannum a communibus hiſce Rectorum fatis ac
adverſitatibus fere fuiſſe immunem, adeo, ut non una aſteruerit vi-
ce, ſe per univerſum vivendi ſpatium (ſi acerbiſſimam Guntheriæ
ſuæ, uxoris prioris, mortem exeipiat) nullam fere ſenſiſie calami-
tatem: Sic, negata etiam hac felicitate, ſcribendum erat: Diu &amp; be-
ne. Per viginti annorum ſpatium in Lyceo Laubanenſi deſudabat,
primum Con-Rectoris, deinde Rectoris munere defungens, &amp; ea
qui-

quidem cum laude, ut factis ipſius ac conatibus felicitas non minus
quam fama adſpirare videretur. Teſtimonium omni exce ptione
majus perhibent tot ingenia nobiliſſima, quæ ſub illo ad omne eru-
ditionis elegantioris pariter ac ſolidioris genus, felicitate in viden-
da, adoleverunt. Et ſi hæc ipſa deficerent, idem plus ſatis teſta-
rentur Laubanenſium preces, ſi non &amp; lacrymæ, quibus fidiſſimi
ſui Hoffmanni diſceſſum remorari, vel plane avertere contendebant.
Adeſto itaque grata poſteritas, cineribus que Hoffmanni inſcribe:
Diu &amp; bene. Aſt ſola noſtra Zittavia literas illas primas ſibi repo-
ſcere videtur, Bene at non diu, ſcriptura. Bene heic muneri dif-
ficillimo præfuit. In docendo enim nihil eorum omiſit, quæ ju-
ventuti vel neceſſaria, vel ſalutaria eſſe cognoverat. In perficiendis
laboribus aliis, tam alacrem, tam que impigrum ac indefeſſum ſeſe
præſtitit, ut ſæpe cibo &amp; ſomno abſtineret, operæ ſuæ, cui inten-
tus erat, manum ultimam impoſiturus. Nemo unquam diſcipli-
nam adſtrictiorem impenſius urſit, nemo gravius exercuit Hoff-
manno: ſed nemo etiam faciliori ſucceſſu, non ſaltem, quod ſeve-
ritatem blandiſſima quadam humanitate condiret, ſed quod ani-
madverterent quoque adoleſcentes, nihil inculcari præceptis, quod
ipſe non exprimeret exemplo. Ut Euphrates ille Plinianus huma-
nitatis, ſic Hoffmannus pietatis plenus erat, quam præcipiebat.
Sed quid hoc bene, ſi non diu? inquis mea Zittavia. Dicam pace
tua: Sat diu, ſi ſat bene! An planetam hunc aut illum propterea præ-
feres ſoli, quod ille vix aliquot luſtris iter ſuum abſolvit, ad quod
metiendum, publico orbis lum ini annus ſufficit? Meritis &amp; utili-
tate, non annorum intercapedine metienda eſt Hoffmanni tui vita.
Quid vero? an nondum credis, Hoffmannum tuum &amp; bene &amp; diu
vixiſſe? Diu tecum vixit, quia bene, ut recte cum Sprœlingio Poë-
ta canamus:
Lilium erat: gratum nobis ſpirabat odorem
Marcuit aſt ſubito, cur? quia lilium erat.;
Qui

Qui bene, quam vis ille diu non vixerit, ejus
Vita diu mihi ſat, cum bene ſat fuerit.
Diu vivit, quia æternum bene. Vivit in cœlo candidiſſimum hoc
lilium, &amp; a Roſis, in quibus cum JEſu paſcitur, divinum nanciſcitur
decus. Vivit, &amp; e manu dulciſſimi Servatoris infinita pietatis,
fidei ac liberalitatis in egenos, præmia refert. Diu vivit, quia in
terris poſt fata etiam bene vivit. Vivit in derelicta ac orba, quæ
videtur, ſobole. Quoties enim tot ſplendidiſſimorum Cognato-
rum beneficia ac ſolatia, tantum ſummorum Patronorum ac Ever-
getarum favorem ac præſidium, reſpicimus, quibus calamitas illo-
rum ac miſeria demulcetur, quis non anim advertat, in ipſis pieta-
tem paternam &amp; vivere &amp; coronari? Vivit præcipue in Nobiliſſi-
mis filiis natu majoribus, quorum in virtute ac eruditione incre-
menta partim admirari, partim laude &amp; applauſu publico, imo &amp;
præmiis colere cœpit Lipſia. Vivit denique in illorum memoria,
quibus olim in ſinu ſuo ſemina virtutis doctrinæque veræ ingeſſit.
Ut enim per Hoffmannum bene vivere didicerunt: ſic, ut Hoffman-
nus viciſſim per monumen tumaliquod honori ſuo excitatum, in-
ter poſteros quoque bene &amp; diu vivat, ſedulo providerunt. Non-
nulli ſcilicet ex Auditorum Hoffmannianorum numero, Pietate duce
ac grato animi affectu, me meosque in officio ſucceſſores, legato
ſatis liberali, obligarunt, ut ſingulis, ſi qui futuri ſint, annis, dies
Hoffmanni emortualis oratione aliqua Parentali celebretur. Cum
itaque bono cum numine, die craſtino, poſt finita ſacra matutina,
mœſti quidem ſed debiti officii facturi ſimus initium, Magnificos at-
que Prænobiliſſimos civit at is noſtræ Proceres, literarum Patronos,
Fautores atque A micos omnes, meritorum Hoffmannianorum
denique cultores univerſos, affectu humili, devoto ac officioſiſſimo
rogo obteſtorque, ut ſplendidiſſima ſua præſentia teſtari dignentur,
ne in ſe quidem vivere deſiiſſe Hoffmannum.

P. P. Zittaviæ, d. 2. Octobr. M. DCCXIII.

Oratio ipſa.
Auditores omnium Ordinum dignitatumque Honoratiſſimi.
PRincipes dum florem nobilitatis, &amp; præcipua virtutis ac prudentiæ lu-
mina, ſollicite conquirunt, accerſuntque, aulas ſuas in florentiſſi-
ma quædam ſeminaria convertere videntur, è quibus, poſcente
uſu ac neceſſitate, ecs petere integrum eſt, quorum opera &amp; con-
ſilio vel in pacis vel belli negotiis ex voto utantur. O pulcherrimum
ſpectaculum, quando Princeps, virtute magis, quam dignitate ſuis præſtan-
tior, Sol. m æmulatur, quem miniſtri in curſu negotiorum ſuorum, ea lucis ac
virtutis ſi militudine ſequuntur, ut cives habeant, quo per diem pacis ac feli-
citatis gaudere, per calamitatum publicarum tenebras vero, mentes pavidas
ſolari queant. Fallor, aut ea felicitate olim ſuperbierunt Conſt antini Magni,
Caroli Magni, Heinrici Aucupis, Alphonſi Arragonum Regis, Johannis Frideri-
ci, ac Johannis Conſtantis, Saxoniæ Electorum, Philippi, Cattorum Principis, Jo-
achimi Brandenburgici, Friderici Altenburgenſis, Erneſti denique Pii, regiæ Nec
ad ſervum aſſentatorum genus referendus eſſem, ſi infacundia mea hodie im-
perantium quorundam laudes deterere auderem. Singularia interim ſunt, quæ
de Theodoſio Juniore Nicephorus, Egnatius, Paulus Diaconus, aliique autores ſa-
tis idonei, memoriæ prodiderunt. Optimus videlicet Princeps certas ac ſtatas
diei horas cum miniſtris ſuis purpuratisq;, lectionibus ſacris, cantilenis ac piis
de rebus fidei colloquiis impendebat, adeo, ut aulam ipſius rectius cœnobium
aliquod, quam regiam aut palatium appellaſſes. Verum enim vero ea vafri-
ties eſt &amp; aſtutia Dæmonis, ut cum perſpectum habeat, ab aulis principum de-
pendere, quicquid in terris univerſis, &amp; civium omnium grege, vel boni viget,
vel mali graſſatur, totus in eo eſt, ut Scholas illas virtutum in turpia vitiorum
latibula, ſcelerumque palæſtras, transformet. Quamvis autem non ſemper illo
gaudeat ſucceſſu, quem ſperaverat, eò ta men in opere ſuo abominando ſæpe
progreditur, ut paucæ hodie reperiantur aulæ, in quibus nihil aſſentationis,
ambitionis nihil, nihil denique calumniarum &amp; invidiæ dominetur, adeo, ut
noſtro etiam ævo cum Lucano exclamare liceat:
Exeat aula,‒‒‒
Qui volet eſſe pius!
Sed

Sed ut pietas in aulis plurimis paulo rarior eſt: Sic &amp; felicitas nimis
eheu, frequenter in aulicis deſideratur. Quis eſt, qui neſciat, quam triſti at-
que immiti fato Parmenio, Philot as, Clytus, Papinianus patrumque noſtrorum
tempore Pizarrus, Alvarus, Volſæus, Spinoſa, Luna, Thuanus, Villaregius, Som-
merſetus, Cleſelius, Bironius &amp; innumeri alii defuncti fuerint, poſtquam ſide-
rum inſtar aulas Regum ſuorum illuſtraverant. Sed neque illi ſaltem pœnas
ſecuritati ſuæ dederunt, qui crimine aliquo, vel ſaltem ſuſpicione illius, Prin-
cipum ſuorum provocarant indignationem: ſed ipſi etiam inſontes novercan-
tis ac perſequentis fortunæ laqueos ſæpiſſime non effugerunt, quorum ordini,
ex innumera turba, merito Camillum, Scipionem, Senecam, Thomam Morum,
transſcribimus. Orontes Artaxerxis Regis gener, pulchre dixiſſe fertur â Plu-
tarcho, in apopthegmatibus, Principum amicos videri conſimiles Arithmetico-
rum digitis. Nam ut hi computando nunc myriada, nunc monada repræſentent:
ita eos, qui regibus ſe inſinuent, modo pollere plurimum &amp; obſervari; mox vero,
qui fortunæ mos ſit, quæ homines velut pilas habeat, in imum demer ſos ludibrio
eſſe omnibus. Locum autem his queſtibus dediſſe ipſum ejus ſocerum, idem
Plutarchus commemorat. Is enim ob leviſſimam cauſam ipſi ſuccenſens, da-
mnatum ac honore quovis exutum, omnium contemtui &amp; ludibrio expoſuerat.
Quo rariora itaque ſunt aulicorum felicium ſimul &amp; piorum exempla, eò gra-
tior haud dubie Vobis, Auditores O. O. honoratiſſimi, illius erit memoria, quem
Vosmet ipſi, ut optimæ notæ aulicum, amaſtis olim &amp; coluiſtis. Eſt ille
Nobiliſſimus, Ampliſſimus atque Præcellentiſſimus Vir, Dominus M. Godofredus
Hoffmannus, florentiſſimi hujus Gymnaſii, per annos quatuor, Rector non fa-
migeratiſſimus minus, quam meritiſſimus. Ipſa generis proſapia &amp; nativitas
ipſum fecerat aulicum, ne quis cavilletur, ſaltem ridiculo quodam errore in i-
pſum cecidiſſe id nominis. Objicis, abjectam vivendi rationem eorum, quos
Hoffmannus generis ſui nactus fuerat autores, parum præ ſe tuliſſe, quod re-
rum aulicarum ſplendori comparari potuerit: prætereaque contemto muneri,
in quo vitam ſuam, ceu ergaſtuli quoddam detrimentum, transegerit, male cum
negotiis purpuratorum, aut omnino imperantium, convenire, niſi pro digni-
tate eadem habeas, Rectorem eſſe, &amp; Regem, aut Tyrannum illum inter pue-
ros Corinthios &amp; in ſolio Syracuſano, eodem mactandum eſſe honore. Sed qui
in aulas Principum mortalium receptus non fuerat, dignus habebatur, quem
æternus ille dominantium Dominus, Rexque Regum potentiſſimus, amicis ſuis
&amp; purpuratis adlegeret. Cumque ſub Summi hujus rerum omnium arbitri au-
ſpiciis, ea in mortalitatis curriculo fideliter ac ſtrenue expedi viſſet, quæ ſibi in-
juncta

juncta eſſe noverat, anno ſuperiori, in primo menſis Octobris limine, ad ipſam
æternitatis aulam à Rege ſuo cœleſti evocatus, univerſa imperia ac regna, o-
mnemque aularum terrenarum luxum ac φαντασίαν vultu lætiſſimo deridere ac
contemnere cœpit. Licet itaque nec florentiſſima noſtra Zittavia, nec inclyta
hæc bonarum Dearum ſedes, optimo Hoffmanno tantam felicitatem tamque
exoptatas rerum vices invideat, Muſæ tamen jacturæ gravisſimæ, quam per in-
opinatam ejus &amp; immaturam plane mortem paſſæ fuerunt, nondum oblitæ.
nihil prius habent ant antiquius, quam ut optima Optimi ſui patris memoria
monumento aliquo gratæ pietatis, in hac bonarum artium &amp; ſpei publicæ palæ-
ſtra, conſervetur, &amp; ad ſeros usque poſteros, ſi quos ſperare licet, proferatur.
Sed videte, quam feliciter voto ſuo pio ac debito potiri cœperint! Nonnulli ex
amplisſimo, &amp; pene innumerabili ordiue, quibus olim licuit eſſe tam felicibus,
ut à Beato Viro non favore ſaltem veré paterno foverentur, ſed in optimis et-
jam artibus ac liuguis ſedulo &amp; ſide ſumma erudirentur, acceptorum beneſicio-
rum memores, legato aliquo certo, &amp; eo quidem ſatis liberali, me illosque, quos,
ſi viſum numini, in hoc munere habiturus ſum ſucceſſores, obſtrinxerunt, ut
diem illam, quæ omnium noctium caliginem ſuperare, &amp; in pluribus lucem
ſpei ae fiduciæ in denſiſſimas tenebras transmutaſſe videbatur, quoties ver-
tente anno reduceretur, ſermone aliquo parentali colamus ac celebremus. Lau-
datisſimæ huic &amp; in exemplum omnibus commendandæ pietati, dum velifica-
turi accesſi mus, Vobis non ingratum fore arbitror, A. O. O. Honoratiſſimi! bea-
tum Hoffmannum ſub imagine AULICI PII ET FELICIS, mecum breviter
contemplari. Neque autem opus eſſe video, favorem Veſtrum &amp; indulgen-
tiam operoſius exorare, cum certo confidam, omnem meam infacundiam ac
balbatiem, vel ſolo Hoffmanni meritisſimi amore, inuſitatoque in qualiacunque
mea ſtudia, favore ac propenſione, haud difficulter iri excuſatum.
Cum Hoffmannus noſter in lavacri cœleſtis fonte purpuram ſangvinis
JESU CHRISTI induiſſet, auctoque jam rationis uſu intelligeret, inter ami-
cos Dei &amp; purputatos ejus ſe eſſe receptum, ante omnia, partim ex dulcisſi-
morum parentum, quos è Patria Sileſia, ob conſtantem religionis veræ amo-
rem, proſcriptio JESULO exuli ſimiles reddiderat, partim è præceptcrum ſi-
delium ore diſcebat, quænam aulæ illius, in qua in poſterum verſandum eſſet,
conſtitutio, quæ juta, qui rerum omnium ordo foret. Sibi enim dedecori fo-
re, facile ſentiebat, Domino alicui ſervitia ſua &amp; operam addicere, priusquam
voluntatem ejus &amp; decreta exacte calleret: dedecori, nomen ſuum familiæ au-
licorum dare, neque amictum illorum, coloremve quaſi teſſeræ loco ab illis
bgeſtari

geſtari ſolitum, recte cognoviſſe. Hanc aulæ divinæ conſtitutionem nemo
clarius perfectiusque deſcribit Rege Davide, quippe, qui per univerſam Pſal-
morum ſuorum ſeriem, id dedit operam, ut divinæ majeſtatis leges ac ſtatu-
ta accurate &amp; ſigillatim exp oneret. Tandem in Pſalmo centeſimo primo ſuam
ipſius aulam, quaſi ad divinar um ordinationum exemplar expreſſam, orbi uni-
verſo imperanti exhibet, quales miniſtros &amp; DEus, &amp; ipſe, Numinis divini
exemplo, ſibi expoſcat, ordine pulcherrimo ediſſerens. Cum itaque Hoffman-
nus noſter mature ex ſacro codice didiciſſet, quæ fidum &amp; vetum aulæ divinæ
miniſtrum deceant, totus in eo eſſe cœpit, ut vita ipſa &amp; factis tanta aula ſe
redderet dignum.
Prima itaque imperantis lex eſt impios odiſſe, neque illos intra aulæ
ſuæ tolorare pomœria. Cur ergo miniſtrorum prima lex nen ſit, impietatem
abhorrere, cujus hoſtem infenſisſimum DEum eſſe noverunt? Non omnino
vituperanda ſunt, quæ famoſus ille Satyricus Boccalinus orbi reliquit: Licet
Princeps ipſe, inquit, ad miraculum usque pius ac moratus ſit, mille tamen ipſum
circumſtrepunt Cacodæmones, qui ad varia ſcelerum genera, variis artibus ac ma-
chinis ad nequitiam pelliciunt &amp; invitant. Hinc ſæpiſſime aut ipſe Princeps illau-
dabili ſuo exempſo ac conſvetudine, miniſtros ſuos ad ſimilia pellicit facinora;
aut purpurati, dæmonis organa, tamdiu mentem domini movent, quatiunt
ac vellicant, donec in ſuorum malitiam conſentiat. Sed Hoffmannus noſter ab
ineunte ætate ſedulo cavit, ne quicquam vel in Schola vel Academia, vel mu-
nere denique, committeret, quo domini ac regis ſui nomen &amp; majeſtatem vel
leviſſime violare poſſet. Si quæras, quidnam beatum Hoffmannum potiſſimum
moverit, ut neque puerorum petulantiam effrenem, nec diſſolutam juvenum
licentiam aut voluptatem, nec virorum denique avaritiam, ambitionem aut ini-
micitias probaret vel ſectaretur, in promtu ratio eſt: Gottfriedus erat. Ad for-
tius firmiusque ſancienda pacis fœdera, interdum pretioſiſſima invicem mittun-
tur dona: Hinc, cum DEO viſum eſſet, cum Hoffmanno ſuo in baptiſmate
arctius quoddam pacis inire fœdus, inuſitatas ingenii indolisque dotes manu li-
beraliſſima in ipſum effudit. Hic autem de munere mutuo cogitans, nihil in
facultatum ſuarum apparatu invenit, quod blandiſſimo patri gratius accepti-
usque eſſe poſſet, quam cor ſuum, idque pietate &amp; fervidiſſimo virtutis omnis
amore plane refertum ac turgens. Honeſtum ac bonum Virum agere, inquit il-
le, nobiliſſimum omnium artificium eſt. Aſt vero, qui illi operam ſuam paulo
ſtudioſius commodant, vix habent, quod ſe in aulis quorumvis Magnatum lo-
cum

cum inventuros eſſe credant. Videte, quibus divortiis à ſe invicem abeant Nu-
minis divini, terrenorumque principum aulæ. In his ſæpe, ſi non riſu, con-
temtu tamen &amp; averſatione excipitur veræ pietatis ſtudium: in illa damnas eſt,
&amp; odio omnium expoſitus, qui pietate neglecta, regiam vitiorum viam ingredi-
tur. Sane, ſi nihil in Hoffmanno laudari poſſet, præter unicam illam virtu-
tum omnium principem ac reginam, Pietatem, dignus tamen eſſet, quem o-
mnes ſcholarum Rectores Panegyricis ſuis &amp; encomiorum publicorum ſolenni-
tate, concelebrarent. O felices ſcholarum Doctores, qui vere Gottfriedi audi-
unt! ſed ò &amp; infelicisſimos, qui ut novi quidam Θεομάχοι, congeſtis criminum
vel impietatis montibus, nefandum Deo moliuntur bellum. Certe Magiſtri illi,
qui in curriculo ſuo ſcholaſtico id unice agunt, ut vel famam atque auram po-
pularem, quam unice captant, vel Junonem monetam, ut cum antiquitate
loquar, ſibi concilient, ſusque deque habita numinis ſanctiſſimi gloria, reique
publicæ commodis ac ſalute, vix aliud ſibi polliceri poterunt, quam, ut apud
ſeram quoque poſteritatem ignominia publica differantur, &amp; ab omnibus cla-
dem vel calamitatem Joſephi, ut cum ſacro oraculo loquar, ſerio &amp; ſero æſti-
mantibus, modis ſua nequitia dignis, vapulent.
Quæ deinde Davides cum impietate jungit, cor perverſum ſcilicet &amp;
detrectationes occultas, atque quaſi cuniculatim jactas, quibus aliqui amicorum
innocuorum famam, auſu abominande, quid? quod ethnicis etiam inviſo &amp; exe-
crabili, lacerare ſolent, illa omnia, ut cauda quædam draconis, impietatisque
appendix fœdiſſima, a vita, moribus &amp; oonverſatione Hoffmanni noſtri non
propius, ac ipſa deteſtabilis eotum mater, remota erant. Rejicit porro en-
theus ille Pſaltes eorum malitiam, qui aſtutam vapido gestant ſub pectore vulpem,
in domo mea illum, inquit, non tolero. Nec Hoffmannus noſter turpiſſimam hanc
fallaciam in pectore ſuo tolerabat. Mem niſtis, Patroni Optimi Maximi, quod
in ſchediaſmate, quo VOS ad cohoneſtanda hæc parentalia invitabam, beato Vi-
ro lilia quædam ſacraverim. Et annon vel ſolo candore ſuo, qui ſine pari erat
&amp; exemplo, id floris ornamentum merebatur. Non diffiteor, eſſe hoc noſtro
ævo, qui execrandum animi ſui nigrorem, ſimulato quodam &amp; in labiis natante
candore, palliare didicerint, ut recte cum Poëta conqueraris:
Sæpe etenim occuluit picta ſeſe hydra ſub herba
Et nivea irrepſit furialis lilia verinis.
b 2Sed

Sed vos compello, omnes Zittaviæ noſtræ &amp; Laubæ cives. Vos inter rogo, an
in Hoffmanni Veſtri conſvetudine quicquam notaveritis, quod mentis atræ ſu-
ſpicionem movere potuerit?
Nullus in hoc fucus, non fictæ verba loquelæ,
Pectora erant pura candidiora nive.
O quam belle in ipſum quadrabant verba Manutii. Dignus hic eſt, cui vel inju-
rato fidem habeas. Non errabo, ſi ipſum virum τετραγωνον appellavero: nuspi-
am enim verborum ampullas projiciebat, nec favoris ſui conteſtatione, aut aureis
promiſſorum montibus, credulos onerabat: Sed quæ ſemel ore prodierant, mor-
dicus poſtmodum &amp; conſtanter tuebatur, tenebatque, adeo, ut de ipſo recte dixiſ-
ſes, quod ille telæ linteæ ſoli expoſitæ, &amp; ope a quæ candefaciendæ, adſcripſe-
rat: Candidior ſemper. Quo diutius enim quis converſatione ejus fruebatur, eo
clarius candor ejus &amp; fides intemerata proferebatur in apricum. Pergit Davides
&amp; mendaciorum quoque Dædalos ex aula ſua proſcribit, veritatem pulcherrimam
in bonis civibus eſſe laudem &amp; corollam, ſubindicans. Si aularum terrenarum
mores æſtimes, rariſſimi ſunt inter miniſtros, qui Principi ſuo nudam &amp; ſimpli-
cem veritatem aperiunt aut exponunt. Proſcrïbitur, inquit Mothofius, aple-
risque aulis veritas: vel ſi adeſt, ſilentium fovet plusquam Pythagoricum. Nec,
ſi omnia miniſteria lucro vel favoris captandi decempeda metiaris, omnino dis-
ſvadenda eſt conſveta illa veritatis ſuppreſſio. Idque jam pridem agnovit in jus-
ſtiſſimus in ſimulata ſua juſtitia judex, cum quafi ſubridens, &amp; per ludibrium
ex Servatore quæreret: quid eſt veritas? in palatiis Magnatum raro vendibiles
eſſe has merces, ſignificans. Bone Deus, quot Principum numeres aulas,
quibus exitioſum adulatorum genus labem aliquam affricuit! Quod inter Pur-
puratos Aſtyagis, Medorum Regis, Harpagus erat, illud Demetrio Stratocles,
Mardonius Xerxi, &amp; Alexandro Macedoni Anaxarchus. Quid autem Hoffman-
nus noſter? Sane, prout Deo vero &amp; veraci nomen ſuum dederat: ſic veritatem
inter ſuos non colere, ipſi pro piaculo erat. Quotiescunque itaque Magiſtratui
aperiendi erant vel circa ſtudia, vel mores &amp; diſciplinam, in ſchola defectus,
ſcapham appellare ſcapham non verebatur. Ubi parentes de ſiliorum fidei ſuæ
concreditorum, vel probitate vel pravitate, certiores red di debebant, nec ce-
ruſſa utebatur, in excuſandis vel plane tegendis vitiis: nec fuco, ut qualia-
cunque

cunque in artibus aut lingvis conamina tantum non cum duodecim Herculis fa-
cinoribus compararentur. Præcipue autem in eo ſe ἀληϑόφιλον eſſe, teſtaba-
tnr, quod veritatis cœleſtis oracula omnibus humanæ ſapientiæ coloribus lon-
giſſime præferens, ἑνὸς illius Salutatis Χρέιαν ſe mper &amp; ubique graviſſimo fer-
vore &amp; ζήλω inculcabat, licet forte non pauci extiterint, qui filios ſuos ad artes
placendi, &amp; irretiendi profanorum animos, perducere maluiſſent.
Mox illos etiam eliminat Davides, qui geſtibus ſuperbis animoque fa-
ſtuoſo &amp; elæto, Dec hominibusque oneri eſſe ſolent. Vix negabitis, dari Magnates,
qui maximam honoris ſui partem in eo ponant, quod aulæ miniſtri veſtibus mul-
to auro purpuraque diſtinctis ſuperbiant. Dario ſane, ultimo Perſarum tam in
Imperio, quam felicitate, regi, non ſuſſiciebat, duces copiarum ingenti pre-
tioſioris metalli mole, mulorum inſtar, oneratos eſſe; Sed ipſa etiam vehicu-
la equorumque freni ac phaleræ, iisdem ornamentis fulgebant. Sed cui volupe
eſt, in aula ſummi rerum Domini vivere, Principisque ſui perfrui gratia, aut
faſtum omnem &amp; ſuperbiam caue pejus &amp; anguevitabit, aut eodem defungetur
fato, quo Nobilis ille in Friderici Placidi Saxoniæ Electoris, aula. Cum enim
hic blandioribus Principis hortationibus permoveri non poſſet, ut veſtem luxu-
rioſe nitidam cum ſimpliciore commutaret, non ſine ſummo terrore audire co-
gebatur; quem pudet, meam in amictu ſimplicitatem ſequi, aulam hanc ſine me-
ra relinquat, oportet. De Imperatoribus Orientis memoriæ proditum eſt, quod
ipſis ſolenne fuerit, læva ſua vaſculum ex auro textili factum, libelloque æmu-
lum, quod cinere impleri juſſiſſent, ubique circumgeſtare, ut hac ratione fra-
gilitatis ſuæ ac mortalitatis memores, humilitati ſemper ac ubique ſtuderent.
Certe Hoffmannus noſter liber quidam erat, ſi non omnino vaſta aliqua Biblio-
theca, omni divinæ humanæ que ſapientiæ apparatu inſtructa &amp; abundans. Et
quis me adulationis inſimulet, ſi dicam, dotes illas incomparabiles, quibus mens
illius erectisſima effulgebat, aureum ipſi conciliaſſe decus? Quin ex eodem me-
tallo, meliorique, quod Poeta vocat, luto, ficta eſſe videbatur, ſingularis
plane &amp; Hoffmanno propria in docendo dexteritas facilitasque! Aſttantum abeſt,
ut divina hæc Χαρίσματα animum ejus inflaverint, ut potius, quoties auto-
rem ipſorum, Deum, cogitabat, humillimo animi affectu coram majeſtatis cœ-
leſtis ſolio ſeſe abjecerit, corollas hasce ſuas, quaſi ad exemplum ſeniorum il-
lorum Apocalypticorum, numini Sanctiſſimo offerens, indignitatemque ſuam
devote ac timide agnoſcens. Ex eadem indignitatis ſuæ agnitione multa alia bo-
b 3na

na ac laudabilia, ut ex fonte quodam ubetrimo promanabant. Cum intellige-
ret, pulchra mentis ornamenta non ſibi, ſed aliis, vel ſaltem in alicrum uſum
conceſſa eſſe, ne momentum quidem præterlabi patiebatut, quod in gratiam &amp;
utilitatem ſuorum con verti poſſe credebat. Ipſas etiam pecunias, ut laboris
ſui irrequieti præmia, quaſi ſibi, ut indigno non debitas, pro onere habebat,
niſi ſtatim indigentiæ miſerorum conſecraret, dignus ſane, cujus non dextra
ſaltem, ſed membra omnia, tanquam impigra amoris Chriſtiani &amp; paterni inſtru-
menta, cum manu liberalis illius Northumbriæ Regis, nunquam computreſ-
cant. Mirabuntur ſane exteri, ſi audiverint, beatum Hoffmannum ſæpe majo-
rem eorum habuiſſe curam, quos parentes alii fidei ipſius commiſerant, quam
ſuæ ipſius ſobolis. Sed mirentur ſane, modo &amp; imitentur! Verum eſt, fuiſſe,
qui mitisſimum virum, de nimia in alienos liberalitate, amice monerent: Sed a-
nimo fiduciæ divinæ pleno reſpondit: Se cura propriæ ſobolis parum tangi, firmi-
ter perſvaſum, DEum non potentiſſimum ſaltem, ſed &amp; benigniſſimum patrem,
poſt fata ſua, eadem facilitate de ſuſtentandi mediis proſpecturum ſuis, ac ſibi
exuli omnibus que facultatibus deſtituto, imo vel ideo infeliciſſimo, quod infelici-
tatem ſuam per ætatem ne intellexiſſet quidem, de bene beateque vivendi ſubſidiis,
mir aculoſa plane ſapientia proſpexiſſet. Nec ſane heroicæ huic ſpei &amp; fiduciæ e-
ventus defuit.
Quem itaque mecum ut Aulicum pium ac probum contemplati fuiſtis,
Auditores Honoratiſſimi, ut &amp; in felicitate ſua breviter contueri velitis, enixe
obteſtor. Quam infelices fuerint non pauci, omnibus fere ſeculis, aulici, nemini
vel leviter in hiſtoriis verſato ignotum eſſe poteſt. Non mentitur, qui aulam
cœlum eſſe dicit, ſed in quo nimis frequens ſit fulgurum fulminumque illætabi-
lis ortus: Paradiſum, ſed ſerpentibus &amp; lapſu non carentem. Fabulam ſatis
lætam, ſed quæ tragica ſæpe finiatur cataſtrophe. Purpurati qui officio ſuo
exacte ſatisfacere, ſpemque Principis ſui ad amusſim implere ſatagunt, vix tan-
tum temporis ſibi relictum eſſe vident, ut ſalutem ac commoda domus ſuæ, non
dicam animæ, quæ omnino potior &amp; nobilior eſt, ex voto curare valeant. Non
errabat Similis, purpuratus ille in tropicis aulæ diu multumque verſatus, cum mo-
numento ſuo inſcribi juberet: hic ſitus eſt ſimilis, qui annos quinquaginta viven-
do emenſus, non niſi ſeptem vixit. Aulam neſcio quis navigationem appellat, in
qua ex vitro navis, vela papyracea, malus è ſtramine, ancora vero ex ligno
ficulneo conſtet. Ipſe Fridericus Sapiens, Saxoniæ Elector, cujus aulam tamen
facile aliarum appellaveris exemplum, de principibus aſſerit, quod ignem re-
ferant,

ferant, cujus beneficio quis caleſieri, ſed &amp; aduri posſit. Paucis: Non omni-
bus tam benigniter adſpirat fortuna, ut absque periculo mare aulicum navigan-
do emetiantur. At, o quam ſelicior aliis noſter erat Hoffmannus, in eam rece-
ptus aulam, quæ nec caſu purpuratorum præcipite, nec tot periculis notabilis
eſt. Dum enim Domino ſuo ſerviit, ſuæ ſimul ſaluti omnium optime inſerviit.
Tantumque abeſt, ut negotiis Regis ſui intentus, domum ſuam neglexerit, ut
potius nemo meritis ſuis, &amp; opera domino præſtita, majora in ſuos derivaverit
emolumenta, quam felicisſimus Hoffmannus. Eſto, quod in aulis principum
mortalium miniſtri cum pomis aureis vel aurantiis comparari mereantur, quæ
ſucco deſtituta abjicimus: de Aulico noſtro nemo certe dixerit, quod levem la-
borum meritorumque gratiam retulerit. Sane, poſtquam ſemel, ut antea levi-
ter monuimus, â Numine blandisſimo in fœdus pacis &amp; gratiæ receptus fuerat,
bone Deus, quibus bonis, quibus favoris cœleſtis pignoribus mactabatur! In
terram alienam ejecto numen de hoſpitio, miſero ac derelicto de Patronis, ege-
no de vitæ ſuſtentaculis proſpiciebat. Nihil habenti, ut Abdolonymo illi, nihil
defuit. Ad Scholas ablegatus, præceptores eruditos, dextros, candidos ac
fidos nanciſcebatur, ſub quibus, comitante ubique plenisſimo Dei favore, ad
virtutis non minus, quam literarum laudem haud mediocrem aſſurtekit. Qua
benignit ate in alma Philurea à Carpzovio, Ittigio, Oleario, Rechenbergio, Fel-
lero, Franckenſteinio, aliisque, exceptus fuerit, nimis longum foret, heic com-
me morare. Sufficit, Hoffmannum hic inveniſſe, quicquid a Parentibus filius,
a Patronns, a que præceptore diſcipulus expectare poteſt. Vix ad matu-
ritatem aliquam perducta erant ſtudia, cum dulces præſto eſſent fructus. Lip-
ſia lauream Philoſophicam, quaſi victoriæ publice reportatæ ſymbolum, Lau-
banenſes Con-Rectoratum (communi vocabulo) ipſi decernebant. Mox ejus-
dem Lycei faſces, &amp; tandem florentiſſimi noſtri Zittei gubernacula demanda-
bantur, &amp; hæc omnia, cum manifeſto τοῦ ϑείου æternæque providentiæ indicio.
Nec enim per largitiones, quibus male reſpondebant facultates, nec per alium
caſuum illornm obliquorum, per quos hodie non exigua vocationum pars extor
queri ſolet, ſed ſolo Sapientisſimi omnium rerum arbitri nutu, ad eam mune-
rum ſuorum dignitatem evehebatur. In officio jam conſtitutus, immenſam
Numinis benig nitatem mille experiebatur modis. Succedebat ex voto gravisſi-
mus etiam, &amp; difficillimus labor; operam amicisſimam conferebant collegæ,
cum quibus &amp; heicloci &amp; apud Laubanenſes, fraternum in morem conſtanter vi-
vere

vere dabatur, in quo ſane maximam partem felicitatis, quam Rectoris Schola-
ſtici fortuna capit, conſiſtere, non ab re exiſtimo. Nec viam hujus beatitudi-
nis moleſtam aut ſalebroſam reddebant diſcipuli, quos maximam partem, (quis
enim Satanæ malitiæque propriæ mancipia reſpiciat?) probos, morigeros &amp; gra-
tos experiebatur. Et quo felicius ſuccederet ſcholaſtica hæc navigatio, tot etiam
Patroni ſummi, tot Mecœnates, ac Fautores, aura blandisfima ipſi adſpirabant.
Ut taceam, quantum calcar bonorum omnium apptobatio, applauſusque Ger-
maniæ unive rſus, præter famæ celebritatem, laudes &amp; encomia magnorum,
Viro Optimo jam tum alacriter currenti, addiderint. Si de opum affluxu quæras,
idem merito de Schola conque rendum eſt, quod impurus ille purisſimæ Latini-
tatis architectus, Petronius, de rhetoribus habet:
Qui pelago credit, magno ſe fœnore tollit,
Qui pugnas &amp; caſtra petit, præcingitur auro,
Vilis adulator picto jacet ebrius oſtro,
Et qui ſollicitat nuptas, ad præmia peccat,
Sola pruinoſis horret facundia pannis,
Atque inopi lingua deſertas invoc at artes,
Sed niſi Hoffmanno hac in parte benig nior arriſiſſet fortuna, non habuiſſet, unde.
ceu fonte quodam, inuſitata ejus decurreret liberalitas. Prolixum foret, juſta
ſerie exponere, quanta &amp; quot bona, in duplici matrimonio, e manu benigniſſimi
Numinis retulerit. Tribus dixiſſe ſufficiat, neutrum ſine dulcisſima animorum
conjunctione, pace, amore &amp; tranquillitate, neutrum ſine fructibus amoris no-
bilisſimis ac ſvaviſſimis, neutrum denique ſine felicitatis, &amp; bonorum affluxu
largisſimo fuiſſe. Vel in vulgus notum eſt, quod aula principum cœlum ex-
ſcribat, in quo nunc oriantur aſtra, nunc occidant. Et ſane gratior eſſet
ſpecioſa Magnatum gratia, ſi tantum conſtantiæ haberet, quantum ſvavitatis
poſſidet. Aſt recte dixit, quisquis dixit:
Gratia Magnatum centum prætervo lat alis.
Paucos numeres inter purpuratos feliciores, quorum exitus principio felici
re-
  